<span id="item_1.xhtml"></span>

## LEGGE 24 marzo 1958, n.195

<div>

Norme sulla costituzione e sul funzionamento del Consiglio superiore
della Magistratura.

</div>

<span id="item_2.xhtml"></span>

``` 
```

<span id="item_3.xhtml"></span>

    CAPO I
    COMPOSIZIONE ED ORGANIZZAZIONE DEL CONSIGLIO SUPERIORE

<span id="item_1.html"></span>

``` 
    La  Camera  dei  deputati  ed  il  Senato  della Repubblica hanno
approvato;

                   IL PRESIDENTE DELLA REPUBBLICA

                              PROMULGA

la seguente legge:
                               Art. 1.
                  (Componenti e sede del Consiglio)

  Il   Consiglio  superiore  della  magistratura  e'  presieduto  dal
Presidente della Repubblica ed e' composto dal primo presidente della
Corte   suprema   di   cassazione,  dal  procuratore  generale  della
Repubblica  presso  la  stessa Corte, da ((sedici)) componenti eletti
dai   magistrati   ordinari  e  da  ((otto))  componenti  eletti  dal
Parlamento, in seduta comune delle due Camere.
  Il  Consiglio elegge un vice presidente fra i componenti eletti dal
Parlamento.
  Il Consiglio ha sede in Roma.
```

<span id="item_2.html"></span>

``` 
                               Art. 2.
                      (Comitato di presidenza)

  Presso   il  Consiglio  superiore  e'  costituito  un  Comitato  di
presidenza  composto: dal Vice Presidente, che lo presiede, dal Primo
Presidente  della  Corte  suprema  di  cassazione  e  dal procuratore
generale presso la Corte medesima.
  Il Comitato promuove l'attivita' e l'attuazione delle deliberazioni
del  Consiglio,  e  provvede  alla  gestione  dei  fondi stanziati in
bilancio ai sensi dell'art. 9.
```

<span id="item_3.html"></span>

``` 
                               Art. 3.
                            (Commissioni)

  Su   proposta,  del  Comitato  di  presidenza,  il  Presidente  del
Consiglio  superiore  nomina  all'inizio  di ogni anno le Commissioni
aventi  il  compito  di riferire al Consiglio, nonche' la Commissione
speciale di cui all'art. 11, terzo comma.
```

<span id="item_4.html"></span>

``` 
                               Art. 4.
             (Composizione della sezione disciplinare).

  La cognizione dei procedimenti disciplinari a carico dei magistrati
e' attribuita ad una sezione disciplinare, composta di sei componenti
effettivi e di quattro supplenti.
  I componenti effettivi sono:
    il  vicepresidente  del  Consiglio  superiore,  che  presiede  la
sezione;
    un  componente  eletto dal Parlamento, che presiede la sezione in
sostituzione del Vicepresidente del Consiglio superiore;
    un  magistrato  di  Corte  di  cassazione con esercizio effettivo
delle funzioni di legittimita';
    due magistrati che esercitano le funzioni di cui all'articolo 23,
comma  2,  lettera  c); un magistrato che esercita le funzioni di cui
all'articolo 23, comma 2, lettera b).
  I componenti supplenti sono:
    un  magistrato  di  Corte  di cassazione, con esercizio effettivo
delle funzioni di legittimita';
    un  magistrato  che  esercita le funzioni di cui all'articolo 23,
comma  2,  lettera  b); un magistrato che esercita le funzioni di cui
all'articolo 23, comma 2, lettera c);
    un componente eletto dal Parlamento.
  Il vicepresidente del Consiglio superiore e' componente di diritto;
gli   altri  componenti,  effettivi  e  supplenti,  sono  eletti  dal
Consiglio  superiore  tra  i  propri  membri. L'elezione ha luogo per
scrutinio  segreto,  a  maggioranza  dei  due terzi dei componenti il
Consiglio.  In  caso  di  parita'  di  voti tra gli appartenenti alla
stessa categoria, e' eletto il piu' anziano per eta'.
  COMMA ABROGATO DALLA L. 28 MARZO 2002, N. 44.
  Nell'ipotesi  in  cui  il  Presidente  del  Consiglio  superiore si
avvalga  della  facolta' di presiedere la sezione disciplinare, resta
escluso il vicepresidente.
  Le  funzioni  di  pubblico ministero presso la sezione disciplinare
sono   esercitate   dal  procuratore  generale  presso  la  Corte  di
cassazione. ((18))
---------------
AGGIORNAMENTO (18)
  La  Corte  Costituzionale,  con sentenza 3 - 22 luglio 2003, n. 262
(in  G.U.  1a  s.s. 30/07/2003 n. 30) ha dichiarato "l'illegittimita'
costituzionale  dell'art.  4 della legge 24 marzo 1958, n. 195 (Norme
sulla  costituzione e sul funzionamento del Consiglio superiore della
magistratura),  nel testo modificato dall'art. 2 della legge 28 marzo
2002, n. 44 (Modifica alla legge 24 marzo 1958, n. 195, recante norme
sulla  costituzione e sul funzionamento del Consiglio superiore della
magistratura), nella parte in cui non prevede l'elezione da parte del
Consiglio  superiore della magistratura di ulteriori membri supplenti
della Sezione disciplinare."
```

<span id="item_5.html"></span>

``` 
                               Art. 5.
       (Validita' delle deliberazioni del Consiglio superiore)

  Per  la validita' delle deliberazioni del Consiglio superiore della
magistratura e' necessaria la presenza di almeno ((dieci)) magistrati
e di almeno ((cinque)) componenti eletti dal Parlamento.
  Le  deliberazioni  sono  prese ai maggioranza di voti e, in caso di
parita', prevale quello del Presidente.
```

<span id="item_6.html"></span>

``` 
                               Art. 6.
             (Deliberazioni della sezione disciplinare).

  In  caso  di  assenza,  impedimento,  astensione  e  ricusazione il
vicepresidente  e' sostituito, sempre che il Presidente del Consiglio
superiore  non  intenda  avvalersi  della  facolta'  di presiedere la
sezione  dal  componente  effettivo  eletto dal Parlamento((...)). Il
componente  che  sostituisce il vicepresidente e gli altri componenti
effettivi sono sostituiti dai supplenti della medesima categoria.
  ((Il  componente  effettivo eletto dal Parlamento e' sostituito dal
supplente della stessa categoria)).
  La  disposizione  del comma precedente si applica anche nel caso in
cui   il  componente  effettivo  sostituisce  il  vicepresidente  del
Consiglio superiore.
  I  componenti  effettivi  magistrati  sono sostituiti dai supplenti
della medesima categoria.
  Sulla  ricusazione  di  un  componente  della sezione disciplinare,
decide la stessa sezione, previa sostituzione del componente ricusato
con il supplente corrispondente.
  Dinanzi  alla  sezione  disciplinare  il  dibattito  si  svolge  in
pubblica udienza; se i fatti oggetto dell'incolpazione non riguardano
l'esercizio  della  funzione giudiziaria ovvero se ricorrono esigenze
di   tutela  del  diritto  dei  terzi  o  esigenze  di  tutela  della
credibilita'  della  funzione  giudiziaria  con  riferimento ai fatti
contestati   e   all'ufficio   che  l'incolpato  occupa,  la  sezione
disciplinare  puo'  disporre, su richiesta di una delle parti, che il
dibattito si svolga a porte chiuse.
  ((Le  deliberazioni  sono  prese a maggioranza dei voti. In caso di
parita' prevale la soluzione piu' favorevole all'incolpato)).
---------------
AGGIORNAMENTO (4)
  Successivamente  la Corte Costituzionale, con sentenza 29 gennaio-2
febbraio 1971, n. 12 (in G.U. 1a s.s. 10/02/1971 n. 35) ha dichiarato
l'illegittimita'  costituzionale  dei  commi  primo, secondo e quinto
dell'art.  2 della legge 18 dicembre 1967, n. 1198 (che ha modificato
il  presente articolo) (contenente "modificazioni alla legge 24 marzo
1958,  n.  195,  sulla  costituzione  e  funzionamento  del Consiglio
superiore della magistratura"), nonche' del comma quarto dello stesso
articolo limitatamente alla parte "ed e' composta, oltre che dal vice
presidente,  da  uno  dei  componenti  eletti  dal Parlamento, da tre
magistrati  di Corte di cassazione, di cui due con ufficio direttivo,
due magistrati di Corte d'appello e un magistrato di tribunale.
```

<span id="item_7.html"></span>

``` 
                               Art. 7.
                  (Composizione della segreteria).

  1.  La  segreteria  del  Consiglio  superiore della magistratura e'
costituita  da  un  magistrato  con  funzioni  di legittimita' che la
dirige,  da un magistrato con funzioni di merito che lo coadiuva e lo
sostituisce  in  caso  di  impedimento,  da  quattordici dirigenti di
segreteria  di livello equiparato a quello di magistrato di tribunale
e dai funzionari addetti ed ausiliari di cui al comma 4. (14) ((20))
  2.  I  magistrati  della  segreteria sono nominati con delibera del
Consiglio  superiore della magistratura. A seguito della nomina, sono
posti  fuori  del  ruolo organico della magistratura. Alla cessazione
dell'incarico   sono  ricollocati  in  ruolo  con  deliberazione  del
Consiglio.  L'incarico cessa alla meta' della consiliatura successiva
a  quella  del  suo  conferimento;  esso  si protrae comunque fino al
momento  dell'effettiva  sostituzione,  ma non puo' essere rinnovato.
L'assegnazione  alla  segreteria nonche' la successiva ricollocazione
nel  ruolo  sono  considerate  a  tutti  gli effetti trasferimenti di
ufficio.
  3.  I  dirigenti  di segreteria sono nominati a seguito di concorso
pubblico, le cui modalita' sono determinate con apposito regolamento.
Titolo  di  base  per  la  partecipazione al concorso e' la laurea in
giurisprudenza. (14) ((20))
  4.  All'ufficio  di  segreteria  sono  addetti,  inoltre,  ventotto
funzionari della carriera dirigenziale ed equiparati e della carriera
direttiva   delle   cancellerie  e  segreterie  giudiziarie,  nonche'
quaranta   collaboratori   di  cancelleria  ed  equiparati,  sessanta
operatori  amministrativi,  trenta  addetti ai servizi ausiliari e di
anticamera, quattro agenti tecnici e quaranta conducenti di automezzi
speciali.
  5.  Detto  personale  e'  inserito  in  un  proprio  ruolo organico
autonomo  del  Consiglio  superiore della magistratura, istituito con
decreto  del  Presidente  della  Repubblica ai sensi dell'articolo 17
della  legge  23  agosto 1988, n. 400, sentito il Consiglio superiore
della magistratura.
  6.  Sino all'istituzione del ruolo organico autonomo del Consiglio,
alle  necessita' di questo ed altro personale provvede il Ministro di
grazia  e giustizia mediante comando o distacco su richiesta motivata
del Consiglio superiore della magistratura.
  7. La segreteria dipende funzionalmente dal comitato di presidenza.
Le funzioni del segretario generale, del magistrato che lo coadiuva e
dei dirigenti di segreteria sono definite dal regolamento interno.
---------------
AGGIORNAMENTO (14)
  Il  D.L. 28 agosto 1995, n. 361, convertito con modificazioni dalla
L.  27  ottobre 1995, n. 437, ha disposto (con l'art. 1, comma 6) che
"L'applicazione  degli  articoli 7, commi 1 e 3, e 7-bis, della legge
24  marzo  1958,  n.  195, come modificata dagli articoli 2 e 3 della
legge  12  aprile  1990,  n.  74,  nella parte in cui rispettivamente
prevedono  che  la  segreteria e l'ufficio studi e documentazione del
Consiglio  superiore della magistratura sono costituiti da funzionari
da  selezionare mediante concorsi pubblici, e' differita alla data di
entrata  in  vigore  del  nuovo  ordinamento giudiziario. Fino a tale
data,  si applicano le disposizioni di cui all'articolo 7 della legge
24  marzo 1958, n. 195, come modificato dall'articolo 1 della legge 9
dicembre 1977, n. 908."
---------------
AGGIORNAMENTO (20)
  Il  D.L. 28 agosto 1995, n. 361, convertito con modificazioni dalla
L. 27 ottobre 1995, n. 437, come modificato dalla L. 24 ottobre 2006,
n.  269,  ha  disposto  (con  l'art. 1, comma 6) che " L'applicazione
degli articoli 7, commi 1 e 3, e 7-bis, della legge 24 marzo 1958, n.
195, come modificata dagli articoli 2 e 3 della legge 12 aprile 1990,
n. 74, nella parte in cui rispettivamente prevedono che la segreteria
e  l'ufficio  studi  e  documentazione  del Consiglio superiore della
magistratura  sono  costituiti  da funzionari da selezionare mediante
concorsi  pubblici,  e'  differita alla data di efficacia dell'ultimo
dei  decreti  legislativi  emanati  in attuazione della delega di cui
alla  legge 25 luglio 2005, n. 150. Fino a tale data, si applicano le
disposizioni di cui all'articolo 7 della legge 24 marzo 1958, n. 195,
come modificato dall'articolo 1 della legge 9 dicembre 1977, n. 908."
```

<span id="item_8.html"></span>

``` 
                             Art. 7-bis.
                  (Ufficio studi e documentazione).

  1.  L'ufficio  studi e documentazione del Consiglio superiore della
magistratura   e'   composto  di  dodici  funzionari  direttivi,  sei
funzionari,  otto  dattilografi e otto commessi. All'ufficio studi si
accede  mediante concorso pubblico le cui modalita' e i cui titoli di
ammissione sono determinati con apposito regolamento, da emanarsi con
decreto  del  Presidente  della  Repubblica ai sensi dell'articolo 17
della  legge  23  agosto 1988, n. 400, sentito il Consiglio superiore
della  magistratura.  Titolo  per  la  partecipazione al concorso per
funzionari direttivi e' in ogni caso la laurea in giurisprudenza o in
scienze politiche o in scienze statistiche o economico-statistiche.
  2.   Il  Consiglio  nomina  un  direttore  dell'ufficio  studi.  Le
modalita'  della  nomina  e  le funzioni del direttore e dell'ufficio
studi  nel  suo  complesso  sono definite dal regolamento interno del
Consiglio.  L'ufficio  studi  dipende  direttamente  dal  comitato di
presidenza.
  3.  All'interno  dell'ufficio  studi,  e  nell'ambito dell'organico
complessivo,  puo'  essere costituito un gruppo di lavoro per diretta
assistenza  ai  componenti  del  Consiglio,  sulla  base  di apposita
determinazione del comitato di presidenza. (14) ((20))
---------------
AGGIORNAMENTO (14)
  Il  D.L. 28 agosto 1995, n. 361, convertito con modificazioni dalla
L.  27  ottobre 1995, n. 437, ha disposto (con l'art. 1, comma 6) che
"L'applicazione  degli  articoli 7, commi 1 e 3, e 7-bis, della legge
24  marzo  1958,  n.  195, come modificata dagli articoli 2 e 3 della
legge  12  aprile  1990,  n.  74,  nella parte in cui rispettivamente
prevedono  che  la  segreteria e l'ufficio studi e documentazione del
Consiglio  superiore della magistratura sono costituiti da funzionari
da  selezionare mediante concorsi pubblici, e' differita alla data di
entrata  in  vigore  del  nuovo  ordinamento giudiziario. Fino a tale
data,  si applicano le disposizioni di cui all'articolo 7 della legge
24  marzo 1958, n. 195, come modificato dall'articolo 1 della legge 9
dicembre 1977, n. 908."
---------------
AGGIORNAMENTO (20)
  Il  D.L. 28 agosto 1995, n. 361, convertito con modificazioni dalla
L. 27 ottobre 1995, n. 437, come modificato dalla L. 24 ottobre 2006,
n.  269,  ha  disposto  (con  l'art. 1, comma 6) che " L'applicazione
degli articoli 7, commi 1 e 3, e 7-bis, della legge 24 marzo 1958, n.
195, come modificata dagli articoli 2 e 3 della legge 12 aprile 1990,
n. 74, nella parte in cui rispettivamente prevedono che la segreteria
e  l'ufficio  studi  e  documentazione  del Consiglio superiore della
magistratura  sono  costituiti  da funzionari da selezionare mediante
concorsi  pubblici,  e'  differita alla data di efficacia dell'ultimo
dei  decreti  legislativi  emanati  in attuazione della delega di cui
alla  legge 25 luglio 2005, n. 150. Fino a tale data, si applicano le
disposizioni di cui all'articolo 7 della legge 24 marzo 1958, n. 195,
come modificato dall'articolo 1 della legge 9 dicembre 1977, n. 908."
```

<span id="item_9.html"></span>

``` 
                               Art. 8.
                            (Ispettorato)

  Il  Consiglio  superiore, per esigenze relative all'esercizio delle
funzioni  ad  esso  attribuite,  si avvale dello Ispettorato generale
istituito presso il Ministero di grazia e giustizia.
```

<span id="item_10.html"></span>

``` 
                               Art. 9.
        (Fondi per il funzionamento del Consiglio superiore)

  ((Il  Consiglio  superiore della magistratura provvede all'autonoma
gestione  delle  spese  per  il proprio funzionamento, nei limiti del
fondo stanziato a tale scopo nel bilancio dello Stato.
  Il predetto stanziamento viene collocato, con unico capitolo, nello
stato di previsione della spesa del Ministero del tesoro.
  Il  Consiglio superiore della magistratura, con proprio regolamento
interno, stabilisce le norme dirette a disciplinare la gestione delle
spese.
  Il  rendiconto della gestione viene presentato alla Corte dei conti
alla chiusura dell'anno finanziario.
  Restano  a  carico del Ministero di grazia e giustizia gli stipendi
sia  per i magistrati componenti del Consiglio sia per i magistrati e
per il personale addetto alla segreteria del Consiglio medesimo)).
```

<span id="item_4.xhtml"></span>

    CAPO II
    ATTRIBUZIONI E FUNZIONAMENTO DEL CONSIGLIO SUPERIORE

<span id="item_11.html"></span>

``` 
                              Art. 10.
               (Attribuzioni del Consiglio superiore)

  Spetta al Consiglio superiore di deliberare:
    1)  sulle  assunzioni  in Magistratura, assegnazioni di sedi e di
funzioni,  trasferimenti  e  promozioni e su ogni altro provvedimento
sullo stato dei magistrati;
    2)   sulla   nomina  e  revoca  dei  vice  pretori  onorari,  dei
conciliatori,  dei vice conciliatori, nonche' dei componenti estranei
alla  Magistratura delle sezioni specializzate; per i conciliatori, i
vice  conciliatori  nonche'  dei  componenti  estranei  e' ammessa la
delega ai presidenti delle Corti di appello;
    3)  sulle  sanzioni disciplinari a carico di magistrati, in esito
ai procedimenti disciplinari iniziati su richiesta del Ministro o del
procuratore generale presso la Corte suprema di cassazione;
    4)  sulla  designazione  per  la  nomina a magistrato di Corte di
cassazione, per meriti insigni, di professori e di avvocati;
    5)  sulla  concessione, nei limiti delle somme all'uopo stanziate
in  bilancio,  dei compensi speciali previsti dall'art. 6 del decreto
legislativo  27  giugno  1946, n. 19, e dei sussidi ai magistrati che
esercitano funzioni giudiziarie o alle loro famiglie.
  Puo'  fare  proposte  al  Ministro  per la grazia e giustizia sulle
modificazioni  delle circoscrizioni giudiziarie e su tutte le materie
riguardanti  l'organizzazione e il funzionamento dei servizi relativi
alla  giustizia.  Da'  pareri  al  Ministro,  sui  disegni  di  legge
concernenti   l'ordinamento   giudiziario,   l'amministrazione  della
giustizia  e  su  ogni altro oggetto comunque attinente alle predette
materie.
  Delibera su ogni altra materia ad esso attribuita dalla legge.
```

<span id="item_12.html"></span>

``` 
                            Art. 10-bis.
       (((Formazione delle tabelle degli uffici giudiziari).))

  ((La   ripartizione   degli   uffici   giudiziari  in  sezioni,  la
designazione  dei magistrati componenti gli uffici, comprese le corti
di assise, e la individuazione delle sezioni alle quali sono devoluti
gli  affari  civili, gli affari penali, le controversie in materia di
lavoro  e i giudizi in grado di appello, sono effettuate ogni biennio
con  decreto  del  Presidente  della Repubblica, in conformita' delle
deliberazioni  del  Consiglio  superiore  della magistratura, assunte
sulle  proposte  formulate  dai  presidenti  delle  corti  di appello
sentiti  i  consigli  giudiziari; decorso il biennio, l'efficacia del
decreto e' prorogata fino a che non sopravvenga un altro decreto.
  A ciascuna sezione debbono essere destinati i magistrati nel numero
richiesto  dalle  esigenze  del servizio, tenuto conto del numero dei
processi   pendenti   e   della   urgenza   della  definizione  delle
controversie.
  Le  deliberazioni  di  cui  ai  commi  precedenti sono adottate dal
Consiglio  superiore valutate le eventuali osservazioni formulate dal
Ministro  di  grazia  e giustizia ai sensi dell'articolo 11 e possono
essere  variate nel corso del biennio per sopravvenute esigenze degli
uffici giudiziari.
  Per  la costituzione o la soppressione delle sezioni delle corti di
assise e delle corti di assise di appello continuano ad osservarsi le
disposizioni di cui all'articolo 2-bis della legge 10 aprile 1951, n.
287, aggiunto dall'articolo 1 della legge 21 febbraio 1984, n. 14)).
```

<span id="item_13.html"></span>

``` 
                              Art. 11. 
                    (Funzionamento del Consiglio) 
 
  Nelle materie indicate al n. 1 dell'articolo 10 il Ministro per  la
grazia e giustizia puo' formulare richieste. 
  Nelle materie indicate ai numeri 1), 2) e 4) dello stesso articolo,
il Consiglio delibera  su  relazione  della  Commissione  competente,
tenute presenti le eventuali osservazioni del Ministro  di  grazia  e
giustizia. 
  Sul  conferimento  degli  uffici  direttivi  ((...))  il  Consiglio
delibera su proposta, formulata  di  concerto  col  Ministro  per  la
grazia e giustizia, di  una  commissione  formata  da  sei  dei  suoi
componenti, di cui quattro eletti dai magistrati  e  due  eletti  dal
Parlamento. 
  ((Il Ministro della giustizia, ai fini del concerto di cui al terzo
comma del presente articolo e al comma 1 dell'articolo 45 del decreto
legislativo 5  aprile  2006,  n.  160,  e  successive  modificazioni,
esprime le sue motivate valutazioni solo in  ordine  alle  attitudini
del candidato relative alle capacita' organizzative dei servizi)). 
--------------- 
AGGIORNAMENTO (1) 
  La Corte Costituzionale, con sentenza 12 - 23 dicembre 1963, n. 168
(in G.U. 1a s.s. 28/12/1963 n. 336) ha dichiarato "la  illegittimita'
costituzionale dell'art. 11, primo comma, della legge 24 marzo  1958,
n. 195, istitutiva del Consiglio  superiore  della  Magistratura,  in
riferimento  agli  artt.  104,  primo  comma,   105   e   110   della
Costituzione, in quanto, per le materie indicate nel n.  1  dell'art.
10 della legge stessa, esclude l'iniziativa del Consiglio superiore 
della Magistratura." 
```

<span id="item_14.html"></span>

``` 
                              Art. 12.
              (Assunzione dei magistrati per concorso).

  1.   La   commissione   esaminatrice   del   concorso  per  uditore
giudiziario,   terminati  i  lavori,  forma  la  graduatoria  che  e'
immediatamente  trasmessa  per la approvazione al Consiglio superiore
della  magistratura,  con  le  eventuali osservazioni del Ministro di
grazia e giustizia. Il Consiglio superiore della magistratura approva
la  graduatoria e delibera la nomina dei vincitori entro venti giorni
dalla ricezione. I relativi decreti di approvazione della graduatoria
e  di  nomina  dei  vincitori  sono  emanati dal Ministro di grazia e
giustizia  entro  dieci  giorni  dalla  ricezione  della delibera. La
graduatoria  e' pubblicata senza ritardo nel Bollettino ufficiale del
Ministero  di  grazia  e  giustizia  e dalla pubblicazione decorre il
termine  di  trenta  giorni  entro  il  quale gli interessati possono
proporre  reclamo.  Gli  eventuali  provvedimenti  di rettifica della
graduatoria  sono  adottati  entro  il  successivo  termine di trenta
giorni,  previa  delibera del Consiglio superiore della magistratura.
((16))
  2. ((...)) la graduatoria formata dalla commissione esaminatrice e'
pubblicata  nel  Bollettino  ufficiale  del  Ministero  di  grazia  e
giustizia  prima  della  trasmissione  al  Consiglio  superiore della
magistratura  per  la  approvazione.  Dalla  pubblicazione decorre il
termine  di  trenta  giorni  entro  il  quale gli interessati possono
proporre  reclamo.  Entro  lo  stesso termine il Ministro di grazia e
giustizia  puo'  formulare  le  proprie  osservazioni. Nei successivi
trenta  giorni  il Consiglio superiore della magistratura provvede su
reclami  e  sulle  osservazioni  ed  approva  la  graduatoria,  anche
modificandola.
---------------
AGGIORNAMENTO (16)
  La  L.  13  febbraio 2001, n. 48 ha disposto (con l'art. 12) che le
disposizioni  di  cui  all'articolo 12, comma 1, della legge 24 marzo
1958,   n.   195,   come  sostituito  dall'articolo  13  del  decreto
legislativo 17 novembre 1997, n. 398 si interpretano nel senso che si
procede  alle nomine nei limiti delle effettive vacanze dei posti del
ruolo organico e nell'ordine in cui queste si verificano, seguendo la
graduatoria finale di merito dei vincitori.
```

<span id="item_15.html"></span>

``` 
                              Art. 13.
              (Promozioni dei magistrati per scrutinio)

  ((Il  Consiglio  superiore  nomina,  per l'intero periodo della sua
durata,  la  commissione  di  scrutinio per le promozioni in Corte di
cassazione,  che deve essere presieduta dal presidente aggiunto della
Corte  suprema di cassazione o, in sua sostituzione, da un presidente
di  sezione  titolare della Corte medesima che il Consiglio superiore
designa come supplente.
  La  commissione  procede  allo  scrutinio  secondo  le norme che lo
regolano.
  La  deliberazione della commissione di scrutinio e' comunicata agli
interessati  e  al  Ministro per la grazia e giustizia, i quali hanno
facolta'  di  proporre  ricorso al Consiglio superiore nel termine di
trenta giorni dalla comunicazione.
  Il Consiglio superiore giudica definitivamente anche nel merito)).
```

<span id="item_16.html"></span>

``` 
                              Art. 14.
        (Attribuzioni del Ministro per la grazia e giustizia)

  Il  Ministro  per  la  grazia  e  giustizia, fermo quanto stabilito
dall'art. 11:
    1) ((NUMERO ABROGATO DAL D.LGS. 23 FEBBRAIO 2006, N. 109));
    2) ha facolta' di chiedere ai capi delle Corti informazioni circa
il   funzionamento  della  giustizia  e  puo'  al  riguardo  fare  le
comunicazioni che ritiene opportune;
    3)  esercita tutte le altre attribuzioni demandategli dalla legge
sull'ordinamento giudiziario e in genere riguardanti l'organizzazione
e il funzionamento dei servizi relativi alla giustizia.
```

<span id="item_17.html"></span>

``` 
                              Art. 15.
              (Destinazione di magistrati al Ministero
                  Incarichi speciali ai magistrati)

  Per  la  destinazione  dei  magistrati  al  Ministero  di  grazia e
giustizia,  il  Ministro,  previo  assenso  degli  interessati, fa le
necessarie  richieste  nominative,  nei limiti dei posti assegnati al
Ministero,  al  Consiglio superiore della Magistratura, il quale, ove
non  sussistano  gravi esigenze di servizio, delibera il collocamento
fuori ruolo dei magistrati richiesti.
  Quando  il  magistrato  cessa  dalla  destinazione al Ministero, il
Ministro   ne   da'   comunicazione  al  Consiglio  superiore  per  i
provvedimenti  di  sua  competenza, facendo le proposte, che riterra'
opportune, per la destinazione agli uffici giudiziari.
  Le   disposizioni  del  comma  primo  si  applicano  anche  per  il
conferimento  a  magistrati,  giusta  le  norme vigenti, di incarichi
estranei  alle  loro  funzioni.  Quando  cessa l'incarico o quando il
magistrato  possa  esercitare le funzioni giudiziarie compatibilmente
con  l'incarico  stesso,  il  Ministro  provvede  ai  sensi del comma
precedente.
```

<span id="item_18.html"></span>

``` 
                              Art. 16.
   (Intervento del Ministro alle adunanze del Consiglio superiore)

  Il  Ministro puo' intervenire alle adunanze del Consiglio superiore
quando  ne  e' richiesto dal Presidente o quando lo ritiene opportuno
per  fare  comunicazioni  o  per, dare chiarimenti. Egli tuttavia non
puo' essere presente alla deliberazione.
```

<span id="item_19.html"></span>

``` 
                              Art. 17. 
                      (Forma dei provvedimenti) 
 
  Tutti i provvedimenti riguardanti i magistrati  sono  adottati,  in
conformita' delle deliberazioni del Consiglio superiore, con  decreto
del Presidente della Repubblica controfirmato dal  Ministro;  ovvero,
nei casi stabiliti dalla legge,  con  decreto  del  Ministro  per  la
grazia e giustizia. Per quanto concerne i compensi speciali  previsti
dall'art. 6  del  decreto  legislativo  27  giugno  1946,  n.  19,  i
provvedimenti sono adottati  di  concerto  con  il  Ministro  per  il
tesoro. 
  La tutela giurisdizionale  davanti  al  giudice  amministrativo  e'
disciplinata dal codice del processo amministrativo. ((Per la  tutela
giurisdizionale  nei  confronti  dei  provvedimenti  concernenti   il
conferimento degli incarichi direttivi e semidirettivi si segue,  per
quanto applicabile, il rito abbreviato disciplinato dall'articolo 119
del codice del processo amministrativo di cui al decreto  legislativo
2 luglio 2010, n. 104. Nel caso di azione di ottemperanza, il giudice
amministrativo, qualora sia accolto il ricorso, ordina l'ottemperanza
ed assegna al Consiglio superiore un termine per provvedere.  Non  si
applicano le lettere a) e c) del comma 4 dell'articolo 114 del codice
del processo amministrativo di cui al decreto legislativo n. 104  del
2010.)) 
  Contro i provvedimenti in materia disciplinare, e' ammesso  ricorso
alle sezioni unite della Corte suprema di cassazione. Il  ricorso  ha
effetto sospensivo del provvedimento impugnato. 
```

<span id="item_20.html"></span>

``` 
                              Art. 18.
        (Attribuzioni del Presidente del Consiglio superiore)

  Il Presidente del Consiglio superiore:
    1) indice le elezioni dei componenti magistrati;
    2)  richiede  ai  Presidenti  delle due Camere di provvedere alla
elezione dei componenti di designazione parlamentare;
    3) convoca e presiede il Consiglio superiore;
    ((4)  convoca  e presiede la sezione disciplinare in tutti i casi
in cui lo ritiene opportuno));
    5) esercita le altre attribuzioni indicate dalla legge.
```

<span id="item_21.html"></span>

``` 
                              Art. 19.
                 (Attribuzioni del Vice Presidente)

  Il   Vice   Presidente   del  Consiglio  superiore  sostituisce  il
Presidente in caso di assenza o impedimento, esercita le attribuzioni
indicate  dalla  presente  legge  e  quella che gli sono delegate dal
Presidente.
```

<span id="item_22.html"></span>

``` 
                              Art. 20.
           (Attribuzioni speciali del Consiglio superiore)

  Il Consiglio superiore:
    1)  verifica  i  titoli  di  ammissione dei componenti eletti dai
magistrati e decide sui reclami attinenti alle elezioni;
    2) verifica i requisiti di eleggibilita' dei componenti designati
dal  Parlamento e, se ne ravvisa la mancanza, ne da' comunicazione ai
Presidenti delle due Camere;
    3) elegge il Vice Presidente;
    4) decide sui ricorsi proposti dagli interessati o dal Ministro;
    5) esprime parere nei casi previsti dall'art. 10 penultimo comma;
    6) delibera sulla nomina dei magistrati addetti alla segreteria;
    7) puo' disciplinare con regolamento interno il funzionamento del
Consiglio.
```

<span id="item_5.xhtml"></span>

    CAPO III
    COSTITUZIONE, CESSAZIONE E SCIOGLIMENTO DEL CONSIGLIO SUPERIORE

<span id="item_23.html"></span>

``` 
                              Art. 21.
                 (Convocazione dei corpi elettorali)

  Le  elezioni  per il Consiglio superiore hanno luogo entro tre mesi
dallo scadere del precedente Consiglio. (3) (7) (9) ((10))
  Esse  si svolgono nei giorni stabiliti dal Presidente del Consiglio
superiore e dai Presidenti delle due Camere del Parlamento.
  La  pubblicazione  nella  Gazzetta Ufficiale della convocazione dei
rispettivi  corpi  elettorali  avviene  almeno  40 giorni prima delle
elezioni.
---------------
AGGIORNAMENTO (3)
  La  L.  18 dicembre 1967, n. 1198 ha disposto (con l'art. 13) che "
Nella  prima  attuazione  della  presente  legge  il termine previsto
dall'articolo  21, primo comma, della legge 24 marzo 1958, n. 195, e'
prorogato di sessanta giorni."
---------------
AGGIORNAMENTO (7)
  La  L.  3 gennaio 1981, n. 1 ha disposto (con l'art. 22) che "Nella
prima   attuazione   della   presente   legge   il  termine  previsto
dall'articolo  21, primo comma, della legge 24 marzo 1958, n. 195, e'
prorogato di novanta giorni."
---------------
AGGIORNAMENTO (9)
  Il D.L. 2 agosto 1985, n. 394, convertito senza modificazioni dalla
L. 1 ottobre 1985, n. 485, ha disposto (con l'art. 1) che "Il termine
previsto dall'articolo 21, primo comma, della legge 24 marzo 1958, n.
195, e' prorogato di novanta giorni."
---------------
AGGIORNAMENTO (10)
  La  L. 22 novembre 1985, n. 655 ha disposto (con l'art. 4, comma 2)
che il termine previsto dall'articolo 21, primo comma, della legge 24
marzo 1958, n. 195 e' prorogato di altri trenta giorni.
```

<span id="item_24.html"></span>

``` 
                              Art. 22.
                 (Componenti eletti dal Parlamento)

  La  elezione  dei  componenti  del Consiglio superiore da parte del
Parlamento  in  seduta  comune  delle  due Camere avviene a scrutinio
segreto e con la maggioranza dei tre quinti dell'assemblea.
  Per  ogni  scrutinio  saranno gradualmente proclamati eletti coloro
che avranno riportato la maggioranza preveduta nel comma precedente.
  Per   gli   scrutini   successivi  al  secondo  e'  sufficiente  la
maggioranza dei tre quinti dei votanti.
  I   componenti  da  eleggere  dal  Parlamento  sono  scelti  tra  i
professori  ordinari  di  universita' in materie giuridiche e tra gli
avvocati dopo quindici anni di esercizio professionale.
```

<span id="item_25.html"></span>

``` 
                              Art. 23.
               (((Componenti eletti dai magistrati).))

  ((1.   L'elezione  da  parte  dei  magistrati  ordinari  di  sedici
componenti  del  Consiglio  superiore  della magistratura avviene con
voto personale, diretto e segreto.
  2. L'elezione si effettua:
    a)  in  un  collegio  unico  nazionale,  per  due  magistrati che
esercitano  le  funzioni  di  legittimita' presso la Corte suprema di
cassazione e la Procura generale presso la stessa Corte;
    b)  in  un  collegio  unico nazionale, per quattro magistrati che
esercitano  le  funzioni  di  pubblico ministero presso gli uffici di
merito  e  presso  la  Direzione nazionale antimafia, ovvero che sono
destinati alla Procura generale presso la Corte suprema di cassazione
ai  sensi  dell'articolo  116  dell'ordinamento giudiziario di cui al
regio decreto 30 gennaio 1941, n. 12, come sostituito dall'articolo 2
della legge 13 febbraio 2001, n. 48;
    c)  in  un  collegio  unico  nazionale,  per dieci magistrati che
esercitano le funzioni di giudice presso gli uffici di merito, ovvero
che  sono  destinati  alla  Corte  suprema  di  cassazione  ai  sensi
dell'articolo 115 dell'ordinamento giudiziario di cui al citato regio
decreto  n. 12 del 1941, come sostituito dall'articolo 2 della citata
legge n. 48 del 2001)).
---------------
AGGIORNAMENTO (5)
  La  L.  22 dicembre 1975, n. 695 ha disposto (con l'art. 7) che "Il
divieto  di cui agli ultimi due commi dell'articolo 23 della legge 24
marzo  1958,  n. 195, sostituito dalla presente legge, non si applica
alla  prima  elezione  del  Consiglio  superiore  della  magistratura
successiva  all'entrata  in  vigore  della  presente legge, purche' i
magistrati che si presentano candidati cessino dai loro incarichi non
giudiziari   almeno   tre  mesi  prima  della  data  fissata  per  le
votazioni."
---------------
AGGIORNAMENTO (8)
  La Corte Costituzionale, con sentenza 7 - 10 maggio 1982, n. 87 (in
G.U.  1a  s.s.  20/05/1982  n.  137)  ha dichiarato "l'illegittimita'
costituzionale  dell'art.  23,  secondo  comma,  della legge 24 marzo
1958,  n.  195,  come  sostituito dall'art. 3 della legge 22 dicembre
1975,  n.  695,  nella  parte in cui prevede che i posti riservati ai
magistrati  di  cassazione possano essere assegnati a "magistrati che
abbiano  conseguito la rispettiva nomina, ancorche' non esercitino le
rispettive funzioni."
```

<span id="item_26.html"></span>

``` 
                            Art. 23-bis.
         ((ARTICOLO ABROGATO DALLA L. 28 MARZO 2002, N. 44))
```

<span id="item_27.html"></span>

``` 
                              Art. 24.
                 (((Elettorato attivo e passivo).))

  ((1.  All'elezione dei magistrati componenti il Consiglio superiore
della  magistratura  partecipano  tutti  i  magistrati  con  la  sola
esclusione  degli  uditori  giudiziari  ai  quali,  al  momento della
convocazione  delle  elezioni,  non siano state conferite le funzioni
giudiziarie,  e  dei  magistrati che, alla stessa data, siano sospesi
dall'esercizio  delle  funzioni  ai  sensi degli articoli 30 e 31 del
regio  decreto  legislativo  31  maggio  1946,  n.  511, e successive
modificazioni.
  2. Non sono eleggibili:
    a)  i magistrati che al momento della convocazione delle elezioni
non esercitino funzioni giudiziarie o siano sospesi dalle medesime ai
sensi  degli articoli 30 e 31 del citato regio decreto legislativo n.
511 del 1946, e successive modificazioni;
    b)  gli  uditori  giudiziari  e  i magistrati di tribunale che al
momento della convocazione delle elezioni non abbiano compiuto almeno
tre anni di anzianita' nella qualifica;
    c)  i magistrati che al momento della convocazione delle elezioni
abbiano  subito  sanzione  disciplinare  piu' grave dell'ammonimento,
salvo che si tratti della sanzione della censura e che dalla data del
relativo  provvedimento  siano  trascorsi almeno dieci anni senza che
sia seguita alcun'altra sanzione disciplinare;
    d)  i  magistrati  che abbiano prestato servizio presso l'Ufficio
studi   o   presso   la  Segreteria  del  Consiglio  superiore  della
magistratura per la cui rinnovazione vengono convocate le elezioni;
    e)  i  magistrati che abbiano fatto parte del Consiglio superiore
della  magistratura  per  la  cui  rinnovazione  vengono convocate le
elezioni)).
```

<span id="item_28.html"></span>

``` 
                            Art. 24-bis.
         ((ARTICOLO ABROGATO DALLA L. 28 MARZO 2002, N. 44))
```

<span id="item_29.html"></span>

``` 
                            Art. 24-ter.
         ((ARTICOLO ABROGATO DALLA L. 28 MARZO 2002, N. 44))
```

<span id="item_30.html"></span>

``` 
                              Art. 25.
(((Convocazione delle elezioni,  uffici  elettorali  e  spoglio delle
                             schede).))

  ((1.   La  convocazione  delle  elezioni  e'  fatta  dal  Consiglio
superiore  della magistratura almeno sessanta giorni prima della data
stabilita per l'inizio della votazione.
  2.  Nei  cinque  giorni successivi al provvedimento di convocazione
delle  elezioni,  il  Consiglio  superiore  della magistratura nomina
l'ufficio  centrale  elettorale presso la Corte suprema di cassazione
costituito da tre magistrati effettivi e da tre supplenti in servizio
presso  la  stessa Corte che non abbiano subito sanzioni disciplinari
piu' gravi dell'ammonimento, e presieduto dal piu' elevato in grado o
da  colui  che  vanta  maggiore  anzianita'  di  servizio  o dal piu'
anziano.
  3.  Entro  venti  giorni  dal  provvedimento  di convocazione delle
elezioni  devono essere presentate all'ufficio centrale elettorale le
candidature,  mediante  apposita  dichiarazione con firma autenticata
dal  Presidente  del  tribunale  nel  cui  circondario  il magistrato
esercita  le  sue  funzioni  unitamente  ad  una  lista di magistrati
presentatori non inferiore a venticinque e non superiore a cinquanta.
I   magistrati  presentatori  non  possono  presentare  piu'  di  una
candidatura  in  ciascuno dei collegi di cui al comma 2 dell'articolo
23, ne' possono candidarsi a loro volta. Dalla predetta dichiarazione
deve risultare anche, sotto la responsabilita' del candidato, che non
sussiste  alcuna  delle  cause di ineleggibilita' di cui all'articolo
24.
  4.  Scaduto  il  termine  di  cui  al  comma  3,  nei cinque giorni
successivi,  l'ufficio  centrale  elettorale accerta che il candidato
eserciti  le funzioni indicate nell'articolo 23, comma 2, lettere a),
b)  o  c), che non sussista in capo allo stesso alcuna delle cause di
ineleggibilita'  indicate  al  comma 2 dell'articolo 24 e che risulti
rispettato   quanto  previsto  al  comma  3  del  presente  articolo;
trasmette   quindi   immediatamente   le   candidature  ammesse  alla
Segreteria  del  Consiglio  superiore  della  magistratura. Contro il
provvedimento  di  esclusione,  che  deve  essere sempre motivato, e'
ammesso  ricorso  alla  Corte  suprema  di  cassazione nei tre giorni
successivi  alla comunicazione all'interessato. La Corte si pronuncia
entro i successivi cinque giorni dal ricevimento del ricorso.
  5. L'elenco dei candidati, distinti nei collegi di cui all'articolo
23,   comma  2,  e'  immediatamente  pubblicato  sul  notiziario  del
Consiglio   superiore  della  magistratura,  e'  inviato  a  tutti  i
magistrati presso i rispettivi uffici almeno venti giorni prima della
data  della votazione, ed e' affisso, entro lo stesso termine, a cura
del  Presidente della Corte d'appello di ogni distretto, presso tutte
le sedi giudiziarie.
  6. Entro il ventesimo giorno antecedente quello delle votazioni, il
Consiglio   superiore   della  magistratura  nomina  una  commissione
centrale  elettorale  composta  da  cinque magistrati effettivi e due
supplenti  in  servizio presso la Corte suprema di cassazione che non
abbiano  subito  sanzioni  disciplinari  piu' gravi dell'ammonimento,
presieduta  dal  piu'  elevato in grado o da colui che vanta maggiore
anzianita' di servizio o dal piu' anziano.
  7.  I  consigli  giudiziari  provvedono  alla  costituzione, presso
ciascun  tribunale del distretto, di un seggio elettorale composto di
cinque  magistrati  che  prestano  servizio nel circondario e che non
abbiano  subito  sanzioni  disciplinari  piu' gravi dell'ammonimento,
presieduto  dal  piu'  elevato in grado o da colui che vanta maggiore
anzianita' di servizio o dal piu' anziano. Sono nominati altresi' tre
supplenti,  i  quali  sostituiscono i componenti effettivi in caso di
loro assenza o impedimento.
  8.  I  magistrati  in servizio presso i tribunali, le Procure della
Repubblica  presso  i  tribunali,  le  Corti  di  appello, le Procure
generali presso le Corti di appello, i tribunali per i minorenni e le
relative   Procure   della   Repubblica,   nonche'   i  tribunali  di
sorveglianza,  votano nel seggio del tribunale del luogo nel quale ha
sede l'ufficio di appartenenza.
  9. I magistrati fuori ruolo, i magistrati della Direzione nazionale
antimafia  e  i  magistrati di merito destinati alla Corte suprema di
cassazione  ed alla Procura generale presso la stessa Corte, ai sensi
degli articoli 115 e 116 dell'ordinamento giudiziario di cui al regio
decreto 30 gennaio 1941, n. 12, come sostituiti dall'articolo 2 della
legge  13  febbraio  2001,  n. 48, votano nel seggio del tribunale di
Roma.
  10.  I magistrati che esercitano le funzioni di legittimita' presso
la Corte suprema di cassazione e la Procura generale presso la stessa
Corte votano presso l'ufficio centrale elettorale ivi costituito)).
```

<span id="item_31.html"></span>

``` 
                              Art. 26.
                          (((Votazioni).))

  ((1.  Alle  operazioni  di  voto  e'  dedicato un tempo complessivo
effettivo non inferiore alle diciotto ore.
  2.  Ogni  elettore  riceve  tre  schede,  una  per ciascuno dei tre
collegi unici nazionali di cui all'articolo 23, comma 2.
  3.  Ogni elettore esprime il proprio voto per un solo magistrato su
ciascuna scheda elettorale.
  4. Sono bianche le schede prive di voto valido.
  5.  Sono  nulle  le schede nelle quali vi sono segni che rendono il
voto riconoscibile.
  6.  E' nullo il voto espresso per magistrati non eleggibili, ovvero
eleggibili  in  collegi diversi da quello cui si riferisce la scheda,
ovvero  espresso  in  modo  da  non consentire l'individuazione della
preferenza.
  7.  I  seggi  elettorali e l'ufficio centrale elettorale costituito
presso  la  Corte suprema di cassazione presiedono alle operazioni di
voto,  all'esito  delle  quali  dividono  le schede per collegio e le
trasmettono  alla commissione centrale elettorale di cui all'articolo
25, comma 6, che provvede allo scrutinio.
  8.  Ciascun  candidato  puo'  assistere alle operazioni di voto nel
collegio  di  appartenenza  e alle successive operazioni di scrutinio
presso la commissione centrale elettorale)).
```

<span id="item_32.html"></span>

``` 
                            Art. 26-bis.
((La  L.  22 dicembre 1975, n. 695 ha disposto (con l'art. 5) che gli
articoli  25,  26,  26-bis,  27,  27-bis,  27-ter  e  27-quater  sono
              sostituiti dagli articoli 25, 26 e 27.))
```

<span id="item_33.html"></span>

``` 
                              Art. 27. 
              (((Scrutinio e assegnazione dei seggi).)) 
 
  ((1. La commissione centrale elettorale  provvede  allo  scrutinio,
separatamente per ciascun collegio, aprendo le  schede  elettorali  e
dividendo quelle valide in gruppi  secondo  la  preferenza  espressa;
determina il totale dei voti validi e il totale delle preferenze  per
ciascun candidato. 
  2. Vengono dichiarati eletti i candidati che  abbiano  ottenuto  il
maggior numero di  voti,  in  numero  pari  a  quello  dei  seggi  da
assegnare in ciascun collegio. In caso di parita' di voti, prevale il
candidato piu' anziano nel  ruolo.  In  caso  di  ulteriore  parita',
prevale il candidato piu' anziano. 
  3. Nel caso in cui il numero dei candidati  dichiarati  eletti  sia
inferiore a quello dei seggi, entro un mese vengono indette  elezioni
suppletive  per  l'assegnazione  dei  seggi  ancora   vacanti.   Fino
all'assegnazione di tutti i  seggi,  lo  svolgimento  dei  compiti  e
funzioni istituzionali del Consiglio superiore della magistratura  e'
assicurato  dalla  presenza  di  componenti  eletti  in  numero   non
inferiore a dodici, dei  quali  otto  togati  e  quattro  eletti  dal
Parlamento in seduta comune; degli  otto  membri  togati  almeno  due
devono rispettivamente appartenere alle categorie di cui alle lettere
a) e b) del comma 2 dell'articolo 23. In caso diverso si applicano le
disposizioni del secondo comma dell'articolo 30)). 
```

<span id="item_34.html"></span>

``` 
                            Art. 27-bis.
((La  L.  22 dicembre 1975, n. 695 ha disposto (con l'art. 5) che gli
articoli  25,  26,  26-bis,  27,  27-bis,  27-ter  e  27-quater  sono
              sostituiti dagli articoli 25, 26 e 27.))
```

<span id="item_35.html"></span>

``` 
                            Art. 27-ter.
((La  L.  22 dicembre 1975, n. 695 ha disposto (con l'art. 5) che gli
articoli  25,  26,  26-bis,  27,  27-bis,  27-ter  e  27-quater  sono
              sostituiti dagli articoli 25, 26 e 27.))
```

<span id="item_36.html"></span>

``` 
                           Art. 27-quater.
((La  L.  22 dicembre 1975, n. 695 ha disposto (con l'art. 5) che gli
articoli  25,  26,  26-bis,  27,  27-bis,  27-ter  e  27-quater  sono
              sostituiti dagli articoli 25, 26 e 27.))
```

<span id="item_37.html"></span>

``` 
                              Art. 28.
                        (((Contestazioni).))

  ((1.  I seggi elettorali e l'ufficio centrale elettorale costituito
presso  la Corte suprema di cassazione provvedono a maggioranza circa
le contestazioni sorte durante le operazioni di voto.
  2.  La commissione centrale elettorale provvede a maggioranza circa
le contestazioni sulla validita' delle schede.
  3.  Delle contestazioni e delle decisioni relative e' dato atto nel
verbale delle operazioni elettorali)).
```

<span id="item_38.html"></span>

``` 
                              Art. 29.
                              (Reclami)

  I  reclami relativi alla eleggibilita' e alle operazioni elettorali
vanno  presentati  al  Consiglio  superiore, e devono pervenire nella
segreteria  di  questo  entro  il quindicesimo giorno successivo alla
proclamazione dei risultati. Essi non hanno effetto sospensivo.
  Il  Consiglio  superiore  decide  sui  reclami  entro 15 giorni dal
termine di cui al primo comma.
```

<span id="item_39.html"></span>

``` 
                              Art. 30.
        (Cessazione del Consiglio al termine del quadriennio)

  Il Consiglio superiore scade al termine del quadriennio.
  Tuttavia  finche'  non  e'  insediato il nuovo Consiglio continua a
funzionare quello precedente.
```

<span id="item_40.html"></span>

``` 
                              Art. 31. 
               (Scioglimento del Consiglio superiore) 
 
  Il   Consiglio   superiore,   qualora   ne   sia   impossibile   il
funzionamento,  e'  sciolto  con   decreto   del   Presidente   della
Repubblica,  sentito  il  parere  dei  Presidenti  del  Senato  della
Repubblica e della Camera dei deputati e del Comitato di presidenza. 
  Le nuove elezioni sono indette  entro  un  mese  dalla  data  dello
scioglimento. 
```

<span id="item_6.xhtml"></span>

    CAPO IV
    POSIZIONE GIURIDICA DEI COMPONENTI DEL CONSIGLIO SUPERIORE

<span id="item_41.html"></span>

``` 
                              Art. 32.
                        (Durata della carica)

  I  componenti  elettivi  del  Consiglio  superiore durano in carica
quattro anni e non sono immediatamente rieleggibili.
```

<span id="item_42.html"></span>

``` 
                            Art. 32-bis.
       (((Opinioni espresse nell'esercizio delle funzioni).))

  ((I  componenti  del  Consiglio  superiore non sono punibili per le
opinioni  espresse  nell'esercizio delle loro funzioni, e concernenti
l'oggetto della discussione)).
```

<span id="item_43.html"></span>

``` 
                              Art. 33.
                          (Incompatibilita)

  ((I  componenti  del  Consiglio superiore non possono far parte del
Parlamento,  dei  consigli  regionali,  provinciali e comunali, della
Corte costituzionale e del Governo)).
  I  componenti  eletti  dal  Parlamento, finche' sono in carica, non
possono essere iscritti negli albi professionali. Non possono neanche
essere  titolari di imprese commerciali, ne' far parte di consigli di
amministrazione  di  societa' commerciali. ((Non possono altresi' far
parte  di organi di gestione di unita' sanitarie locali, di comunita'
montane  o  di  consorzi, nonche' di consigli di amministrazione o di
collegi  sindacali  di  enti  pubblici,  di societa' commerciali e di
banche)).
  Del  Consiglio  superiore  non  possono  far parte parenti o affini
entro  il  quarto  grado.  Se  l'incompatibilita' si verifica tra due
componenti  magistrati,  resta  in  carica  colui che appartiene alla
categoria  piu'  elevata, o, nella stessa categoria, il piu' anziano;
se  si  verifica  tra  un  magistrato  e  un componente designato dal
Parlamento,  resta  in carica il componente designato dal Parlamento;
se  si verifica tra due componenti designati dal Parlamento, resta in
carica  colui  che  ha  ottenuto maggior numero dei voti e in caso di
parita' il piu' anziano di eta'.
  Del Consiglio superiore non possono far parte magistrati addetti al
Ministero di grazia e giustizia.
  ((I   componenti  del  Consiglio  superiore  non  possono  svolgere
attivita' proprie degli iscritti ad un partito politico)).
```

<span id="item_44.html"></span>

``` 
                              Art. 34. 
       ((ARTICOLO SOPPRESSO DALLA L. 13 LUGLIO 1965, N. 838)). 
```

<span id="item_45.html"></span>

``` 
                              Art. 35.
              (Divieto di incarico di uffici direttivi)

  Ai  magistrati  componenti  elettivi  del  Consiglio  superiore non
possono  essere  conferiti gli uffici direttivi di cui all'art. 6, n.
3,  della legge 21 maggio 1951, n. 392, salvo che, da almeno un anno,
non  facciano  piu'  parte  del  Consiglio, o che questo sia venuto a
cessare.
```

<span id="item_46.html"></span>

``` 
                              Art. 36.
     (Divieto di assunzioni in magistratura per meriti insigni)

  I  componenti  del  Consiglio  superiore  eletti dal Parlamento non
possono essere assunti in magistratura per meriti insigni, fin quando
sia   in   carica,   il  Consiglio  al  quale  appartengono  o  hanno
appartenuto.
```

<span id="item_47.html"></span>

``` 
                              Art. 37.
                   (((Sospensione e decadenza).))

  ((I componenti del Consiglio superiore possono essere sospesi dalla
carica se sottoposti a procedimento penale per delitto non colposo.
  I  componenti del Consiglio superiore sono sospesi di diritto dalla
carica  quando  contro di essi sia emesso ordine o mandato di cattura
ovvero quando ne sia convalidato l'arresto per qualsiasi reato.
  I  magistrati  componenti  il  Consiglio  superiore sono sospesi di
diritto dalla carica se, sottoposti a procedimento disciplinare, sono
stati  sospesi a norma dell'articolo 30 del regio decreto legislativo
31 maggio 1946, n. 511.
  I  componenti  del  Consiglio  superiore  decadono di diritto dalla
carica  se  sono condannati con sentenza irrevocabile per delitto non
colposo.
  I magistrati componenti il Consiglio superiore incorrono di diritto
nella  decadenza  dalla carica se riportano una sanzione disciplinare
piu' grave dell'ammonimento.
  La  sospensione  e  la  decadenza  sono  deliberate  dal  Consiglio
superiore.  La  sospensione  facoltativa  e'  deliberata  a scrutinio
segreto con la maggioranza dei due terzi dei componenti.
  Nei  casi  di  proscioglimento  per  una causa estintiva del reato,
ovvero  per  impromovibilita' o improseguibilita' dell'azione penale,
relativi  a  componenti  eletti  dal  Parlamento,  il  Presidente del
Consiglio  superiore  ne  da'  comunicazione  ai Presidenti delle due
Camere, le quali decidono se debba farsi luogo a sostituzione)).
```

<span id="item_48.html"></span>

``` 
                              Art. 38.
((La  L.  3  gennaio  1981,  n.  1  ha disposto (con l'art. 6) che il
presente  articolo  e'  sostituito  dall'attuale  art. 37 della L. 24
                        marzo 1958, n. 195)).
```

<span id="item_49.html"></span>

``` 
                              Art. 39.
      (((Sostituzione dei componenti eletti dai magistrati).))

  ((1. Il componente eletto dai magistrati che cessa dalla carica per
qualsiasi  ragione prima della scadenza del Consiglio superiore della
magistratura  e' sostituito dal magistrato che lo segue per numero di
preferenze  nell'ambito  dello stesso collegio. In mancanza, entro un
mese  vengono  indette elezioni suppletive, con le modalita' previste
dall'articolo  27, comma 3, per l'assegnazione del seggio o dei seggi
divenuti vacanti)).
---------------
AGGIORNAMENTO (5)
  La  L.  22  dicembre 1975, n. 695 ha disposto (con l'art. 6, ultimo
comma)  che  "Le  disposizioni  di  cui  ai  commi  precedenti non si
applicano  al  Consiglio  in carica al momento dell'entrata in vigore
della  presente  legge, per il quale le sostituzioni avvengono con la
normativa precedente."
```

<span id="item_50.html"></span>

``` 
                              Art. 40. 
         (Assegni e indennita' ai componenti del consiglio) 
 
  Al Vice  Presidente  del  Consiglio  superiore  e'  corrisposto  un
assegno mensile lordo pari al trattamento complessivo spettante,  per
stipendio e indennita' di rappresentanza, al Primo  Presidente  della
Corte suprema di cassazione. 
  Agli altri componenti  eletti  dal  Parlamento  e'  corrisposto  un
assegno mensile lordo pari al trattamento complessivo spettante,  per
stipendio ed indennita' di  rappresentanza,  ai  magistrati  indicati
nell'art. 6, n. 3, della legge 24 maggio 1951, n. 392. 
  Qualora i componenti eletti dal Parlamento fruiscano di stipendio o
di assegni a carico del bilancio dello Stato, spetta  il  trattamento
piu'  favorevole,   restando   a   carico   dell'Amministrazione   di
appartenenza l'onere inerente al trattamento di  cui  risultino  gia'
provvisti, ed a carico del Ministero di  grazia  e  giustizia  quello
relativo all'eventuale eccedenza del trattamento loro spettante quali
componenti del Consiglio superiore. 
  ((Ai componenti e' attribuita una indennita'  per  ogni  seduta,  e
inoltre, a coloro che risiedono fuori Roma, l'indennita' di  missione
per  i  giorni  di  viaggio  e  di  permanenza  a  Roma.  La   misura
dell'indennita' per le sedute e il numero massimo  giornaliero  delle
sedute  che  danno  diritto  a  indennita',  sono   determinati   dal
Consiglio,   secondo   criteri   stabiliti   nel    regolamento    di
amministrazione e contabilita')). 
```

<span id="item_51.html"></span>

``` 
                              Art. 41.
                 (Posizione giuridica dei segretari)

  I  magistrati  addetti  alla segreteria del Consiglio superiore non
possono  partecipare  ai  concorsi o agli scrutini, salvo che abbiano
cessato  di  far  parte  della  segreteria almeno un anno prima della
scadenza   del   termine  stabilito  per  presentare  la  domanda  di
partecipazione al concorso o allo scrutinio, ovvero che il Consiglio,
della cui segreteria facevano parte, sia cessato prima della scadenza
anzidetta.
```

<span id="item_7.xhtml"></span>

    CAPO V
    DISPOSIZIONI FINALI

<span id="item_52.html"></span>

``` 
                              Art. 42.
                (Abrogazioni di norme incompatibili)

  Le  norme dell'ordinamento giudiziario, approvato con regio decreto
30  gennaio  1941,  n.  12,  e  le altre leggi sulla medesima materia
continuano  ad  osservarsi  in  quanto siano compatibili con le norme
della presente legge.
  Con  l'inizio  del  funzionamento  del  Consiglio  superiore  della
Magistratura,  cessano  di  funzionare  i  tribunali disciplinari, la
Corte disciplinare ed il Consiglio superiore attualmente esistenti.
```

<span id="item_53.html"></span>

``` 
                              Art. 43. 
     (Delega al Governo. Entrata in vigore della presente legge) 
 
  La presente legge entrera' in  vigore  entro  sei  mesi  dalla  sua
pubblicazione. 
  Il Governo e' autorizzato ad emanare entro lo  stesso  termine,  le
disposizioni aventi carattere transitorio e di attuazione,  e  quelle
di coordinamento  con  le  altre  leggi  in  materia  di  ordinamento
giudiziario. 
 
  La presente legge, munita del sigillo dello  Stato,  sara'  inserta
nella Raccolta ufficiale delle leggi e dei decreti  della  Repubblica
Italiana. E' fatto obbligo a chiunque spetti di osservarla e di farla
osservare come legge dello Stato. 
 
  Data a Roma, addi' 24 marzo 1958 
 
                               GRONCHI 
 
                                              ZOLI - MEDICI - GONELLA 
 
Visto, il Guardasigilli: GONELLA 
```
