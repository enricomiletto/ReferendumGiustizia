<span id="item_1.xhtml"></span>

## LEGGE 4 gennaio 1963, n.1

<div>

Disposizioni per l'aumento degli organici della Magistratura e per le
promozioni.

</div>

<span id="item_2.xhtml"></span>

``` 
```

<span id="item_1.html"></span>

``` 
    La  Camera  dei  deputati  ed  il  Senato  della Repubblica hanno
approvato;

                   IL PRESIDENTE DELLA REPUBBLICA

                              PROMULGA

la seguente legge:
                               Art. 1.

  Il    ruolo   organico   della   Magistratura   e'   aumentato   di
millecentosettantanove   posti,   compreso  un  posto  di  presidente
aggiunto  della Corte di cassazione, equiparato, a tutti gli effetti,
al  procuratore generale presso la stessa Corte. La tabella A annessa
alla  legge  27 dicembre 1956, n. 1444, e' sostituita dalla tabella A
allegata alla presente legge.
  I  posti  in aumento di cui al precedente comma sono ripartiti, fra
le  varie  categorie,  nel  triennio  1962-64  secondo  la  tabella B
allegata alla presente legge.
  I posti di magistrato di Corte di cassazione e di Corte di appello,
di cui alla ripartizione contenuta nella tabella B, sono considerati,
ai  fini  dell'attribuzione  prevista  dall'articolo 2 della presente
legge,  quali  vacanze previste di ciascuno degli anni indicati nella
suddetta tabella.
  Il  numero dei magistrati che possono essere destinati al Ministero
di  grazia  e  giustizia  a  norma dell'articolo 196 dell'Ordinamento
giudiziario  approvato  con  regio decreto 30 gennaio 1941, n. 12, e'
stabilito dalla tabella C allegata alla presente legge, che
  sostituisce  la  tabella  A  allegata alla legge 12 agosto 1962, n.
  1311.
Le piante organiche degli uffici giudiziari sono stabilite con
decreto  del Presidente della Repubblica su proposta del Ministro per
la  grazia  e  giustizia, previo parere del Consiglio superiore della
magistratura, entro i limiti del ruolo organico di cui alla tabella A
allegata alla presente legge.
```

<span id="item_2.html"></span>

``` 
                               Art. 2.

  Fino  a  quando  non  sara' emanata la nuova legge sull'ordinamento
giudiziario e salve le disposizioni contenute nei successivi articoli
3  e  4, le promozioni a magistrato di Corte di appello e di Corte di
cassazione,  comprese  quelle  di  cui  al  secondo  e al terzo comma
dell'articolo  5,  sono disposte in seguito a concorso per esame e in
seguito  a scrutinio, da effettuarsi secondo le norme contenute nella
presente legge.
  Per  le  promozioni  a  magistrato  di  Corte  di  appello  i posti
annualmente disponibili per le vacanze previste di ciascun anno e per
quelle impreviste dell'anno precedente sono ripartiti:
    per un decimo ai vincitori del concorso per esame;
    per  sette decimi ai promovibili per merito distinto a seguito di
scrutinio;
    per due decimi ai promovibili per merito a seguito di scrutinio.
  Per  le promozioni a magistrato di Corte di cassazione i posti sono
cosi' ripartiti:
    per  un decimo ai vincitori del concorso per esami e comunque per
un numero di posti non inferiore a tre;
    per  nove  decimi ai promovibili per merito distinto a seguito di
scrutinio.
  Nella  ripartizione  dei  posti tra concorsi e scrutini, in caso di
frazioni pari l'unita' e' attribuita al concorso; altrimenti l'unita'
e'  attribuita  all'aliquota che ha la frazione maggiore. Nell'ambito
dei   posti  spettanti  alle  due  qualifiche  di  scrutinio  per  la
promozione   in  appello,  in  caso  di  frazioni  pari  l'unita'  e'
attribuita  ai  merito  distinto;  altrimenti  l'unita' e' attribuita
all'aliquota che ha la frazione maggiore.
  I  posti  che,  in  esito  all'espletamento dei concorsi per esame,
rimarranno  eventualmente  non  assegnati  per  difetto  di vincitori
andranno  attribuiti  in  aumento  alle rispettive quote riservate ai
promovibili per merito distinto nello stesso anno.
  Sono  considerate  vacanze  previste  quelle  che si verificano per
collocamenti a riposo determinati da limiti di eta'; sono considerate
vacanze  impreviste  quelle  che  si  verificano  per qualsiasi altra
causa.
  Per  la  partecipazione  ai  concorsi per esame e agli scrutini che
saranno  indetti  a  norma  della presente legge, non si applicano le
disposizioni  degli  articoli 41 della legge 24 marzo 1958, n. 195, e
200 dell'Ordinamento giudiziario.
```

<span id="item_3.html"></span>

``` 
                               Art. 3.

  Le  aliquote dei posti di magistrato di Corte di appello e di Corte
di  cassazione  spettanti,  ai  sensi  dell'articolo 1 della legge 18
novembre  1952,  n.  1794,  ai concorsi per titoli relativi agli anni
1960,  1961  e  1962,  con  esclusione  dei posti previsti in aumento
dall'articolo  1,  saranno attribuite mediante scrutinio speciale per
la sola qualifica di merito distinto.
  Agli  scrutini  speciali  di cui al precedente comma da effettuarsi
secondo  le norme contenute nella presente legge potranno partecipare
tutti  i  magistrati di tribunale e di Corte di appello che avrebbero
avuto titolo a presentarsi ai predetti rispettivi concorsi.
  Negli  scrutini  di  cui  ai commi precedenti per la formazione del
giudizio  ai  fini  della  attribuzione  della  qualifica  di  merito
distinto  deve  tenersi particolarmente conto dei precedenti relativi
al  servizio  prestato,  delle  doti  di cultura, del comportamento e
della  diligenza  dimostrati  nelle  attivita' svolte. Per coloro che
hanno  esercitato  funzioni  speciali  o amministrative devesi tenere
prevalentemente  conto  dell'attivita'  prestata  e delle particolari
attitudini dimostrate nell'esercizio delle funzioni medesime.
  I  magistrati che, a seguito di detti scrutini speciali, otterranno
la  qualifica di merito distinto, saranno promossi con decorrenza dal
31  dicembre 1962. I medesimi saranno collocati in graduatoria dopo i
magistrati  che  abbiano  titolo alla promozione per merito distinto,
nello   stesso   anno   1962,   a   seguito  di  scrutini  effettuati
anteriormente  alla  entrata in vigore della presente legge, ma prima
dei  magistrati  che  abbiano  titolo alla promozione a seguito degli
scrutini ordinari indetti successivamente.
  I magistrati che abbiano ottenuto la qualifica di merito distinto a
norma   del   presente  articolo  e  non  siano  stati  promossi  per
esaurimento  dei  posti  disponibili  ai  sensi  dell'articolo stesso
saranno  inclisi,  secondo  l'anzianita'  di  ciascuno  di essi nella
categoria  di  provenienza,  negli  elenchi  dei  promovibili  per la
medesima  qualifica  formati  a  seguito  degli scrutini ordinari cui
avrebbero potuto partecipare secondo le norme della presente legge.
  Il  mancato  conferimento della qualifica di merito distinto non ha
alcuna  rilevanza  in  sede  di  partecipazione  dei  magistrati agli
scrutini ordinari.
  Allo  scrutinio  previsto dal presente articolo non si applicano le
disposizioni  di  cui  agli articoli 41 della legge 24 marzo 1958, n.
195, e 200 dell'Ordinamento giudiziario.
  Agli  scrutini  previsti  dal presente articolo non si applicano le
disposizioni di cui al successivo articolo 22.
```

<span id="item_4.html"></span>

``` 
                               Art. 4.

  I  posti  previsti in aumento dal precedente articolo 1 per il 1962
saranno   attribuiti  ai  vincitori  dei  concorsi  per  esame  e  ai
promovibili   per   scrutinio   secondo  le  aliquote  stabilite  dal
precedente articolo 2.
  I  concorsi  per  esame  per le promozioni a magistrato di Corte di
appello  e di Corte di cassazione per l'attribuzione dei posti di cui
al   comma   precedente,   debbono   essere  banditi  entro  un  mese
dall'entrata in vigore della presente legge.
  Detti  concorsi  sono regolati dalle norme contenute nella presente
legge.
  I posti che non possono essere attribuiti per difetto di magistrati
gia'  compresi  negli  elenchi  dei promovibili saranno attribuiti ai
magistrati  compresi  negli elenchi che saranno formati in esito agli
scrutini  successivi  con decorrenza 31 dicembre 1962, salve le norme
della presente legge relative alle promozioni in sopra numero.
```

<span id="item_5.html"></span>

``` 
                               Art. 5.

  Le promozioni sono conferite nel seguente ordine:
    vincitori  del  concorso  per  esame,  dichiarati promovibili per
merito distinto ed infine dichiarati promovibili per merito.
  I   magistrati  di  tribunale  dichiarati  promovibili  per  merito
distinto  e  per  merito,  i  quali,  avendo compiuto rispettivamente
tredici   e   quattordici  anni  dalla  promozione  a  magistrato  di
tribunale,  non  abbiano ancora ottenuto la promozione alla categoria
superiore  per  difetto  di  vacanze  nell'anno  in  cui  maturano la
suddetta anzianita', sono promossi in soprannumero con decorrenza dal
30 giugno dell'anno successivo, a partire dal 30 giugno 1963.
  I  magistrati di Corte di appello dichiarati promovibili per merito
distinto,  i  quali,  avendo  compiuto undici anni dalla promozione a
magistrato di appello, non abbiano ancora ottenuto la promozione alla
categoria  superiore per difetto di vacanze nell'anno in cui maturano
la  suddetta anzianita', sono promossi in soprannumero con decorrenza
dal 30 giugno dell'anno successivo, a partire dal 30 giugno 1963.
  I  magistrati  che, avendo conseguito la promozione a norma dei due
comma  precedenti,  rinuncino  alla  promozione stessa, sono promossi
nuovamente  in  soprannumero  con  decorrenza dal 30 giugno dell'anno
successivo e cosi' di seguito per non oltre tre anni.
  La  dichiarazione  di  rinuncia  al turno di promozione deve essere
fatta  non  oltre  il  30°  giorno  dalla  data  di pubblicazione nel
Bollettino ufficiale del decreto di promozione e destinazione.
  Il Ministro per la grazia e giustizia, nella richiesta al Consiglio
superiore  della  magistratura  di  deliberare  sulle  promozioni  in
soprannumero indichera' per quali uffici le promozioni stesse debbano
essere disposte, tenute presenti le esigenze di servizio degli uffici
giudiziari.
```

<span id="item_6.html"></span>

``` 
                               Art. 6.

  Il  concorso  per  esame per la promozione a magistrato di Corte di
appello  e'  indetto  con  decreto  del  Ministro  per  la  grazia  e
giustizia,   previa   deliberazione  del  Consiglio  superiore  della
magistratura,  nei  primi quindici giorni del mese di gennaio di ogni
anno.
  Il  decreto e' pubblicato sul Bollettino ufficiale del Ministero di
grazia e giustizia entro il 31 gennaio.
  Al  concorso  possono  partecipare  i  magistrati  che  entro il 31
dicembre  dell'anno precedente a quello in cui e' indetto il concorso
compiono  complessivamente tredici anni di effettivo servizio, di cui
almeno sette nella categoria di magistrato di tribunale.
  Sono  ammessi  al concorso i magistrati che, su parere motivato del
Consiglio  giudiziario,  o  del  Ministro,  sentito  il  Consiglio di
amministrazione,  per  i  magistrati addetti al Ministero di grazia e
giustizia  con funzioni amministrative, sono dichiarati dal Consiglio
superiore distinti per cultura, operosita' e prestigio.
  Per  i  magistrati  residenti  all'estero  o  addetti ad uffici non
giudiziari   dipendenti   da  altre  Amministrazioni  il  parere  per
l'ammissione  al  concorso e' emesso dal Consiglio giudiziario presso
la Corte di appello di Roma.
```

<span id="item_7.html"></span>

``` 
                               Art. 7.

  La  domanda  di  partecipazione  al  concorso, diretta al Consiglio
superiore   della   magistratura,  deve  essere  presentata  il  capo
dell'ufficio  presso  il quale il magistrato esercita le sue funzioni
nel  termine  perentorio  di trenta, giorni dalla data del Bollettino
ufficiale sul quale e' pubblicato il decreto che indice il concorso.
  Nei  quindi  i giorni successivi alla scadenza del termine indicato
nel comma precedente la domanda e' trasmessa al Ministro, se trattasi
di magistrati addetti al Ministero di grazia e giustizia con funzioni
amministrative,   e  negli  altri  casi  al  Presidente  della  Corte
d'appello  competente  o  a  quello della Corte d'appello di Roma, se
trattasi  di  magistrati residenti all'estero o addetti ad uffici non
giudiziari  dipendenti  da altre Amministrazioni. Il presidente della
Corte  d'appello  convoca immediatamente il Consiglio giudiziario, il
quale deve nel piu' breve termine possibile emettere il parere di cui
all'articolo 6. Parimenti dovra' provvedere il Ministro per la grazia
e giustizia per la convocazione del Consiglio di amministrazione.
  Si applica la disposizione di cui al secondo comma dell'articolo 51
del  decreto  del  Presidente  della Repubblica 16 settembre 1958, n.
916.
```

<span id="item_8.html"></span>

``` 
                               Art. 8.

  Non sono ammessi, in ogni caso, al concorso:
    a)   i  magistrati  ai  quali  e'  stata  inflitta  una  sanzione
disciplinare piu' grave dell'ammonimento;
    b)  i magistrati dichiarati impromovibili nello scrutinio a turno
di anzianita';
    c)  i  magistrati  che  per  due  volte  non  sono stati ritenuti
meritevoli di partecipare al concorso;
    d)  i  magistrati  che  sono  stati  giudicati  non idonei in due
precedenti concorsi per esame.
  I  magistrati  ai  quali  e'  stato  inflitto l'ammonimento possono
essere  ammessi  al  concorso  decorsi  due  anni  dalla  data  della
decisione disciplinare.
```

<span id="item_9.html"></span>

``` 
                               Art. 9.

  L'esame teorico-pratico e' scritto e orale.
  L'esame scritto verte sui seguenti gruppi di materie:
    a) diritto e procedura civile;
    b) diritto e procedura penale;
    c) diritto amministrativo.
  La prova di diritto e procedura civile consiste nella redazione di
  una   sentenza   in  grado  di  appello  su  casi  formulati  dalla
  Commissione.
La prova di diritto e procedura penale consiste nella redazione di
una  sentenza  in grado di appello o di una requisitoria a scelta del
candidato.
  La prova di diritto amministrativo consiste nello svolgimento di un
tema con eventuale riferimento a casi pratici.
  Per  la  prova scritta il candidato ha diritto di scegliere uno fra
due  temi  relativi ad istituti giuridici diversi, che la Commissione
formula  per  ciascun  gruppo  di  materie  nello stesso giorno dello
svolgimento dell'esame.
  Per  lo svolgimento delle prove scritte il concorrente dispone di 8
ore  ed  ha  facolta' di consultare i testi dei codici, delle leggi e
dei decreti dello Stato.
  I  lavori  sono  esaminati  restando  segreto il nome dei candidati
secondo  il  sistema  previsto  dagli  articoli  8, 12 e 13 del regio
decreto  15  ottobre  1925, n. 1860; si osservano altresi', in quanto
applicabili,  le  norme  di  cui agli articoli 6, 7 e 10 dello stesso
regio decreto.
  L'esame  orale verte sulle materie dei gruppi sopraindicati nonche'
sul  diritto costituzionale e su una delle seguenti materie, a scelta
del  concorrente,  da  indicarsi  nella  domanda di partecipazione al
concorso:  diritto  del  lavoro,  diritto della navigazione, medicina
legale.
  Per  la  valutazione  delle  prove di esame la Commissione ha a sua
disposizione  280 punti, di cui settanta per ciascuna prova scritta e
settanta per quella orale.
  E'  ammesso all'esame orale il concorrente che consegue nelle prove
scritte non meno di 168 punti con almeno 42 punti in ciascuna prova.
  Consegue  la  idoneita'  il  concorrente  che ottiene nel complesso
delle  prove  di  esame non meno di 224 punti con almeno quarantanove
punti nella prova orale.
  Nel  caso  in  cui  due  o  piu' concorrenti conseguano un identico
punteggio complessivo prevale il concorrente piu' anziano nell'ordine
della graduatoria.
```

<span id="item_10.html"></span>

``` 
                              Art. 10.

  Il  concorso per esame e' giudicato da una Commissione nominata dal
Consiglio superiore della magistratura, su richiesta del Ministro per
la  grazia  e giustizia, e composta da un presidente di sezione della
Corte di cassazione, che la presiede, e da cinque magistrati di Corte
di  cassazione,  dei  quali  due  appartenenti al pubblico ministero.
Fanno,  altresi',  parte  della  Commissione un professore di ruolo o
fuori ruolo di medicina legale e delle assicurazioni quale componente
tecnico  e,  come  membri supplenti, due magistrati di Cassazione, di
cui uno appartenente al pubblico ministero.
  La  Commissione  e'  assistita  da  non  piu' di quattro magistrati
addetti  alla  Direzione generale dell'organizzazione giudiziaria del
Ministero con funzioni di segretari.
```

<span id="item_11.html"></span>

``` 
                              Art. 11.

  In  esito  alla  classificazione  di tutti i concorrenti dichiarati
idonei  ai sensi dell'articolo 9, la Commissione forma la graduatoria
e  dichiara  vincitori i primi classificati entro il numero dei posti
messi a concorso.
  La graduatoria e' trasmessa al Consiglio superiore, accompagnata da
una  relazione  motivata.  Copia di essa e', a cura della Commissione
esaminatrice,  inviata  al Ministro per la grazia e giustizia, che ne
dispone la pubblicazione sul Bollettino ufficiale.
  Il  Consiglio  superiore,  quando  non  vi  riscontra violazione di
legge,  approva  la graduatoria a norma degli articoli 12 della legge
24  marzo  1958,  n.  195,  e  54  del  decreto  del Presidente della
Repubblica 16 settembre 1958, n. 916.
```

<span id="item_12.html"></span>

``` 
                              Art. 12.

  I  magistrati  di  Corte  di  appello,  compiuti  cinque anni dalla
promozione a tale categoria, possono chiedere nell'anno successivo di
partecipare  al  concorso per esame per la promozione a magistrato di
Corte di cassazione.
  Il  concorso  si  effettua  con  le sole prove scritte e secondo le
modalita' di cui agli articoli 6 e seguenti della presente legge.
  Le prove scritte vertono sui seguenti gruppi di materie:
    a) diritto e procedura civile;
    b) diritto e procedura penale;
    c) diritto amministrativo.
  La  prova di diritto e procedura civile consiste nella redazione di
una   sentenza  in  grado  di  cassazione  su  casi  formulati  dalla
Commissione.
  La  prova di diritto e procedura penale consiste nella redazione di
una  sentenza  in grado di cassazione o di fine requisitoria a scelta
del candidato.
  La prova di diritto amministrativo consiste nello svolgimento di un
tema con eventuale riferimento a casi pratici.
  La Commissione esaminatrice, nominata dal Consiglio superiore della
magistratura  su richiesta del Ministro per la grazia e giustizia, e'
composta  dal  primo  presidente  della  Corte  di  cassazione che la
presiede, da cinque magistrati di cassazione con funzioni direttive e
dall'avvocato generale della cassazione.
  Per  la  valutazione  delle  prove di esame la Commissione ha a sua
disposizione 210 punti di cui 70 per ciascuna prova.
  Consegue  la  idoneita'  il  concorrente  che ottiene nel complesso
delle  prove  di  esame  non meno di 168 punti con almeno 42 punti in
ciascuna prova.
```

<span id="item_13.html"></span>

``` 
                              Art. 13.

  Le  prove  del concorso per esame per la promozione in appello e in
cassazione hanno luogo in Roma.
  Le prove orali hanno inizio non oltre il decimo giorno successivo a
quello in cui sono resi noti i risultati delle prove scritte.
  Con   decreto   del   Ministro   per  la  grazia  e  giustizia,  su
deliberazione  del  Consiglio superiore, e' fissata la data di inizio
delle prove scritte.
```

<span id="item_14.html"></span>

``` 
                              Art. 14.

  I  magistrati di tribunale, compiuti undici anni dalla promozione a
tale  categoria,  hanno diritto di partecipare, nell'anno successivo,
allo  scrutinio  per  conseguire la dichiarazione di promovibilita' a
magistrato di Corte di appello per merito distinto o per merito.
  Lo  scrutinio  e'  indetto con decreto del Ministro per la grazia e
giustizia su deliberazione del Consiglio superiore della magistratura
entro  i primi quindici giorni di gennaio di ogni anno. Il decreto e'
pubblicato  sul  Bollettino  ufficiale  del  Ministero  di  grazia  e
giustizia entro il 31 gennaio.
  Quando  se  ne  ravvisa l'esigenza per difetto di disponibilita' di
magistrati  promovibili,  il  Consiglio  superiore,  su richiesta del
Ministro  per la grazia e giustizia, delibera di chiamare a scrutinio
i magistrati di tribunale che compiono undici anni dalla promozione a
tale categoria nell'anno stesso della chiamata; e cosi' di seguito in
caso di ulteriore difetto di disponibilita' di promovibili.
  Il  decreto  con  il  quale  e' indetto lo scrutinio sussidiario e'
pubblicato  sul  Bollettino  ufficiale  del  Ministero  di  grazia  e
giustizia entro trenta giorni dalla data del medesimo.
  Nel  termine  perentorio  di  trenta giorni dalla pubblicazione del
decreto  che  indice lo scrutinio, gli interessati debbono presentare
domanda  di partecipazione ai capi degli uffici cui appartengono o ai
quali sono addetti.
```

<span id="item_15.html"></span>

``` 
                              Art. 15.

  Per  la  determinazione  dei lavori giudiziari da esaminare ai fini
dello  scrutinio, il Consiglio superiore, nel momento in cui delibera
di  indire  lo  scrutinio, fissa mediante sorteggio tre trimestri, da
scegliersi  in  anni diversi nel quinquennio precedente alla chiamata
esclusi i mesi di agosto, settembre e ottobre.
  Il magistrato che partecipa allo scrutinio ha facolta' di scegliere
fra  i  tre  trimestri, di cui al comma, precedente, due trimestri di
ciascuno dai quali sono presi in esame sette lavori che egli indica a
sua scelta nella domanda di partecipazione a scrutinio.
  Detti  lavori  sono  rimessi al Consiglio superiore a cura dei capi
degli  uffici  giudiziari  con  attestazione di autenticita' da parte
della cancelleria o segreteria compatente.
  I  lavori sono accompagnati dal parere dettagliato che il Consiglio
giudiziario  o  il  Ministro, sentito il Consiglio di amministrazione
per  i  magistrati  addetti al Ministero con funzioni amministrative,
emette  previo  rapporto informativo dei capi degli uffici ai quali i
magistrati appartengono.
  Il  rapporto  informativo  di  cui  al  comma  precedente  riflette
unicamente le doti menzionate nel comma quarto dell'articolo 6.
  Per  i  magistrati  residenti  all'estero  o  addetti ad uffici non
giudiziari  dipendenti  da  altre Amministrazioni il parere e' emesso
dal  Consiglio  giudiziario presso la Corte d'appello di Roma, previo
rapporto informativo dei capi degli uffici ai quali i magistrati sono
addetti.
  I magistrati che nei trimestri determinati non hanno redatto lavori
giudiziari  o  ne  hanno  redatto  in  numero  inferiore a sette ed i
magistrati  i cui lavori giudiziari sono, per identita' della materia
trattata, insufficienti ad una completa valutazione, possono chiedere
al  Consiglio  superiore che, previ accertamenti del caso, stabilisca
sempre  mediante sorteggio, altri periodi per integrare il numero dei
lavori prescritti.
  I  magistrati  che  nel  quinquennio  precedente all'anno in cui e'
indetto  lo  scrutinio  abbiano  fatto  parte del Consiglio superiore
nonche'  i  segretari  dello stesso Consiglio ed i magistrati che nel
detto  quinquennio  non  abbiano prestato servizio, presso gli uffici
giudiziari  hanno  facolta'  di  chiedere che siano stabiliti, sempre
mediante  sorteggio,  altri periodi anche al di fuori del quinquennio
sopraindicato, al fine della presentazione dei lavori prescritti.
  I   partecipanti  allo  scrutinio  hanno  facolta'  di  presentare,
unitamente  alla  domanda,  pubblicazioni ed altri titoli, in numero,
comunque, non superiore a sette.
```

<span id="item_16.html"></span>

``` 
                              Art. 16.

  La Commissione, costituita a norma dell'articolo 45 del decreto del
Presidente  della  Repubblica 16 settembre 1958, n. 916, procede allo
scrutinio  secondo  l'ordine  dell'iscrizione in ruolo dei magistrati
che vi partecipano.
```

<span id="item_17.html"></span>

``` 
                              Art. 17.

  Nello  scrutinio  debbono  essere tenuti particolarmente presenti i
precedenti  relativi  al  servizio  prestato dal magistrato e le doti
menzionate nell'articolo 6, comma quarto.
  Nella   valutazione   dei  lavori  e  dei  titoli  si  deve  tenere
prevalentemente conto dei lavori giudiziari.
  Per  coloro  che  esercitano  funzioni  direttive o appartengono al
pubblico  ministero,  o esercitano funzioni istruttorie penali o sono
delegati  alle  procedure  fallimentari,  e,  per  i giudici minorili
tutelari  e  di  sorveglianza,  si  deve tenere prevalentemente conto
delle  speciali  attitudini  alle loro rispettive funzioni e del modo
col quale le medesime sono state esercitate.
  Per  i  magistrati  che  non  prestano  servizio  presso gli uffici
giudiziari   si  deve  tenere  prevalentemente  conto  dell'attivita'
inerente   alle  funzioni  da  essi  esercitate  nonche'  dei  lavori
amministrativi di carattere affine alla materia giudiziaria.
```

<span id="item_18.html"></span>

``` 
                              Art. 18.

  I  magistrati  di tribunale ritenuti meritevoli di proinozione sono
classificati  in  due  categorie:  quella  dei promovibili per merito
distinto e quella dei promovibili per merito.
  La  qualifica  di  merito  distinto deve raccogliere almeno quattro
quinti   dei  voti;  quella  di  merito  deve  essere  attribuita  ad
unanimita'.
  La  Commissione  di  scrutinio  dichiara,  per  ciascun  magistrato
scrutinato,  se  e'  idoneo  a  funzioni direttive, se e' idoneo alle
funzioni  giudicanti o alle requirenti o ad entrambe, ovvero alle une
a preferenza delle altre.
```

<span id="item_19.html"></span>

``` 
                              Art. 19.

  I magistrati di tribunale che non ottengono i voti necessari per la
promovibilita'  possono  essere dalla Commissione competente rinviati
ad altro scrutinio o dichiarati impromovibili.
  I   magistrati  rinviati  ad  altro  scrutinio  hanno  facolta'  di
presentarsi agli scrutini immediatamente successivi.
  Il  rinvio  ad altro scrutinio non puo' essere disposto piu' di una
volta.
  I magistrati dichiarati impromovibili hanno facolta' di presentarsi
a  nuovo  scrutinio  dopo  che  siano  decorsi  almeno due anni dalla
avvenuta dichiarazione di impromovibilita'.
  Il  magistrato  dichiarato  per  due  volte  impromovibile non puo'
partecipare ad altri scrutini.
```

<span id="item_20.html"></span>

``` 
                              Art. 20.

  Le deliberazioni della Commissione di scrutinio sono motivate.
```

<span id="item_21.html"></span>

``` 
                              Art. 21.

  Le  singole  deliberazioni  della  Commissione  di  scrutinio  sono
comunicate  al Ministro per la grazia e giustizia. All'interessato e'
trasmessa,   a   cura   della  segreteria  del  Consiglio  superiore,
comunicazione della decisione con avvertimento che il testo integrale
resta  depositato per il termine di trenta giorni dalla comunicazione
perche' ne possa prendere conoscenza.
  Della  deliberazione  puo' essere chiesta la revisione al Consiglio
superiore   della  magistratura  nei  modi  e  nei  termini  indicati
dall'articolo  13,  secondo e terzo comma, della legge 24 marzo 1958,
n. 195.
  In  sede di revisione il Consiglio superiore rinnova lo scrutinio e
non  e'  vincolato  dalla precedente deliberazione della Commissione,
che puo' essere modificata in qualsiasi senso.
 Non e' ammessa revisione di scrutinio dopo avvenuta la promozione.
```

<span id="item_22.html"></span>

``` 
                              Art. 22.

  Compiuto  lo  scrutinio  annuale,  il  Consiglio superiore dichiara
chiusa la sessione e forma gli elenchi dei promovibili secondo le due
classificazioni di cui all'articolo 18 ed in ordine di anzianita'.
  I   magistrati  dichiarati  promovibili  per  merito  distinto,  se
compresi nelle seguenti categorie:
    1) decorati al valor militare;
    2) mutilati o invalidi di guerra;
    3) feriti in combattimento;
    4)  decorati di croce al merito di guerra o di altra attestazione
speciale di merito di guerra;
    5)    combattenti   e   partigiani   con   qualifica   legalmente
riconosciuta,  ed  ove non abbiano gia' goduto, per la appartenenza a
dette  categorie,  di  beneficio  consistente  nell'avere ottenuto la
nomina  o  una  precedente  promozione per effetto determinante della
preferenza   stessa,   sono   promossi  con  precedenza  sugli  altri
magistrati parimenti classificati, fino alla concorrenza di un quarto
    dei  posti  riservati  per  ogni  anno  ai promovibili per merito
  distinto.  La  precedenza  ha  luogo  nell'ordine  di  elenco della
  categoria.
La preferenza di cui ai precedenti commi e' riconosciuta
nell'ambito  del  singolo  scrutinio  e  non  puo'  avere effetto nei
confronti  dei promovibili gia' compresi negli elenchi degli scrutini
precedenti.
```

<span id="item_23.html"></span>

``` 
                              Art. 23.

  I magistrati rinviati ad altro scrutinio o dichiarati impromovibili
ai  sensi dell'articolo 19 nonche' quelli che si ripresentino a nuovo
scrutinio  ai  fini  di  ottenere  la  classifica di merito distinto,
debbono presentare domanda nei termini fissati dagli articoli
  precedenti   per   lo  scrutinio  a  termine  fisso  o  per  quello
  sussidiario.
Ai medesimi si applicano anche le altre disposizioni relative alla
partecipazione ed allo svolgimento degli scrutini.
```

<span id="item_24.html"></span>

``` 
                              Art. 24.

  La  classifica  ottenuta dal magistrato rimane ferma fin quando non
sia  stata modificata a seguito di altro scrutinio al quale lo stesso
magistrato abbia partecipato.
  Non  si  puo'  chiedere di partecipare ad un nuovo scrutinio se non
siano  decorsi  almeno  due anni dalla data dell'ultima deliberazione
con cui detta classifica e' stata attribuita.
```

<span id="item_25.html"></span>

``` 
                              Art. 25.

  Le  promozioni  dei magistrati dichiarati promovibili si effettuano
non  prima  che siano esauriti i lavori di revisione dello scrutinio,
secondo l'ordine dei relativi elenchi.
  Il  magistrato  che  rinuncia  al  turno di promozione e' promosso,
nella  quota  riservata  ai  promovibili dello anno successivo per la
medesima classifica di scrutinio e cosi' di seguito per non oltre tre
anni.
  La  dichiarazione  di  rinuncia  al turno di promozione deve essere
fatta  non  oltre  il  30°  giorno  dalla  data  di pubblicazione nel
Bollettino ufficiale del decreto di promozione e destinazione.
  Le  promozioni  ai  posti  riservati  agli scrutini speciali di cui
all'articolo  3  della presente legge si effettuano indipendentemente
dall'esaurimento  degli scrutini medesimi. Tuttavia nei confronti dei
magistrati   preceduti   da  altri  che  hanno  proposto  istanza  di
revisione,  non  si  fa  luogo  alle  promozioni  fino  a  quando non
intervenga il giudizio sulla revisione.
```

<span id="item_26.html"></span>

``` 
                              Art. 26.

  Se il turno di promozione di un magistrato classificato promovibile
per  merito  giunge  prima  di  quello  di un magistrato piu' anziano
classificato  promovibile  per  merito  distinto,  questo  ultimo  ha
diritto  alla  precedenza nella promozione, valendosi, se occorre, di
uno dei posti spettanti ai promovibili per merito.
```

<span id="item_27.html"></span>

``` 
                              Art. 27.

  I   magistrati   di  Corte  d'appello,  compiuti  nove  anni  dalla
promozione  a  tale  categoria, hanno diritto a partecipare nell'anno
successivo   allo   scrutinio  per  conseguire  la  dichiarazione  di
promovibilita'  a  magistrato  di  Corte  di  cassazione  per  merito
distinto.
  Quando  se  ne  ravvisa l'esigenza per difetto di disponibilita' di
magistrati  promovibili  per  merito distinto, il Consiglio superiore
della  magistratura delibera, su richiesta del Ministro per la grazia
e  giustizia,  di  chiamare  a  scrutinio i magistrati di appello che
compiono  nove  anni  dalla  promozione a tale categoria nello stesso
anno  in  cui  e'  indetto lo scrutinio e cosi' di seguito in caso di
ulteriore   difetto  di  disponibilita'  di  promovibili  per  merito
distinto.
  Si  applicano  le  disposizioni  dei commi secondo, quarto e quinto
dell'articolo 14.
```

<span id="item_28.html"></span>

``` 
                              Art. 28.

  La  domanda  di  ammissione  allo  scrutinio,  diretta al Consiglio
superiore  della  magistratura,  deve  essere  presentata, secondo la
rispettiva  competenza,  ai  capi  delle  Corti  di  appello  nel cui
distretto  e'  compreso  l'ufficio al quale il magistrato appartiene,
nel  termine  perentorio di trenta giorni dalla data di pubblicazione
sul Bollettino ufficiale del decreto che indice lo scrutinio.
  I  magistrati addetti ad uffici non giudiziari devono presentare la
domanda  entro  il detto termine al presidente della Corte di appello
di Roma. I magistrati addetti al Ministero debbono presentarla, entro
lo stesso termine, al Ministro per la grazia e giustizia.
  Alla  domanda  devono  essere  unite  le  pubblicazioni e gli altri
titoli  che  ciascun  magistrato  ritiene  opportuno  presentare,  in
numero, comunque, non superiore a sette.
  Entro  trenta  giorni dalla scadenza del termine indicato nel primo
comma,  sono trasmessi al Consiglio superiore le domande, i lavori, i
titoli  e  gli altri documenti accompagnati da un motivato parere del
Consiglio  giudiziario  contenente  informazioni  motivate sulle doti
menzionate nell'articolo 6, comma quarto.
  Per  i  magistrati  addetti  al  Ministero  il  parere  e' dato dal
Ministro, sentito il Consiglio di amministrazione.
  Per  quelli residenti all'estero o addetti ad uffici non giudiziari
dipendenti  da  altre Amministrazioni il parere e' dato dal Consiglio
giudiziario presso la Corte di appello di Roma.
```

<span id="item_29.html"></span>

``` 
                              Art. 29.

  Lo  scrutinio per le promozioni a magistrato di Corte di cassazione
si  effettua con l'osservanza delle norme contenute negli articoli 14
e  seguenti  della  presente  legge,  in  quanto  applicabili,  ed in
particolare delle disposizioni dell'articolo 22 relative ai titoli di
preferenza.
  Per  la  determinazione  dei lavori giudiziari da esaminare ai fini
dello  scrutinio,  il  Consiglio  superiore  della magistratura fissa
mediante  sorteggio  tre  trimestri da scegliersi in anni diversi nel
triennio  precedente all'anno in cui lo scrutinio e' indetto, esclusi
i mesi di agosto, settembre e ottobre.
```

<span id="item_30.html"></span>

``` 
                              Art. 30.

  Le  promozioni  hanno  luogo con l'osservanza delle disposizioni di
cui all'articolo 25.
  I  magistrati  di  Corte di appello che in due scrutini consecutivi
non  hanno  ottenuto  la  qualifica  di  merito  distinto non possono
partecipare  ad  altro  scrutinio  per  la promozione a magistrato di
Corte  di  cassazione se non sono decorsi almeno due anni dall'ultima
deliberazione  emessa  nei  loro  confronti.  Se  nemmeno  nel  terzo
scrutinio conseguono tale qualifica, non possono partecipare ad altro
scrutinio.
  La  Commissione di scrutinio nella dichiarazione di promovibilita',
deve  menzionare,  per  coloro che ritiene particolarmente idonei, la
speciale  attitudine  allo  esercizio  delle  funzioni  requirenti  o
giudicanti presso la Corte di cassazione e alle funzioni direttive.
```

<span id="item_31.html"></span>

``` 
                              Art. 31.

  La proposta di cui all'ultimo comma dell'articolo 11 della legge 24
marzo 1958, n. 195, per il conferimento degli uffici direttivi di cui
all'articolo  6,  n.  3),  della  legge  24  maggio  1951, n. 392, e'
preceduta dalla dichiarazione di idoneita' alle funzioni superiori da
parte del Consiglio superiore della magistratura.
  Il  Ministro  per la grazia e giustizia nel mese di gennaio di ogni
anno  richiede,  in  quanto  necessario,  la  dichiarazione di cui al
precedente  comma per un numero di magistrati di Corte di cassazione,
secondo  lo  ordine  di ruolo, corrispondente al triplo delle vacanze
che  si verificheranno nell'anno per collocamenti a riposo per limiti
di eta', oltre gli eventuali riesami.
```

<span id="item_32.html"></span>

``` 
                              Art. 32.

  Salvo   il   diverso   termine   stabilito  per  le  promozioni  in
soprannumero,  le  promozioni  per  concorso  e  per  scrutinio  sono
conferite  con  decorrenza,  agli effetti giuridici ed economici, non
posteriore  al  31  dicembre  dell'anno  cui  si  riferisce la quota,
annuale di vacanze previste per le quali le promozioni stesse debbono
essere effettuate.
```

<span id="item_33.html"></span>

``` 
                              Art. 33.

  Per  la  partecipazione  agli  scrutini che saranno indetti a norma
della presente legge e comunque per un periodo non superiore a cinque
anni  dalla  sua entrata in vigore, i magistrati addetti da almeno un
anno  ad  uffici  non  giudiziari hanno facolta' di presentare lavori
amministrativi  in sostituzione o in aggiunta ai lavori giudiziari in
deroga al primo, secondo e penultimo comma dell'articolo 15. ((3))
  La  stessa  disposizione  si  applica ai magistrati che siano stati
addetti  ad uffici non giudiziari anteriormente all'entrata in vigore
della   presente   legge  e  siano  stati  restituiti  alle  funzioni
giudiziarie  da  non  oltre  due  anni  dall'entrata  in vigore della
presente legge.
---------------
AGGIORNAMENTO (3)
  La  L.  7  novembre 1969, n. 927 ha disposto (con l'articolo unico)
che  "Le scadenze dei termini previsti dall'articolo 33, primo comma,
della  legge  4  gennaio 1963, n. 1, e dall'articolo 1, ultimo comma,
della legge 25 luglio 1966, n. 570, sono fissate alla data di entrata
in vigore del nuovo ordinamento giudiziario".
```

<span id="item_34.html"></span>

``` 
                              Art. 34.

  Il  termine di giorni trenta previsto dal terzo comma dell'articolo
10 dell'Ordinamento giudiziario e' elevato a mesi sei.
```

<span id="item_35.html"></span>

``` 
                              Art. 35.

  A  decorrere  dal  1  luglio  1962  la  prima  parte  del penultimo
capoverso  dell'articolo  1 della legge 16 dicembre 1961, n. 1308, e'
cosi' modificata: "Giudici ed equiparati: lire 2.760.000".
```

<span id="item_36.html"></span>

``` 
                              Art. 36.

  All'onere  derivante  dall'applicazione  della  presente  legge per
l'esercizio  finanziario  1962-63, previsto in lire 2.690.000.000, si
provvedera' mediante riduzione dello stanziamento del capitolo n. 399
dello stato di previsione della spesa del Ministero del tesoro per lo
esercizio medesimo.
  Il  Ministro per il tesoro e' autorizzato a provvedere, con proprio
decreto, alle occorrenti variazioni di bilancio.
```

<span id="item_37.html"></span>

``` 
                              Art. 37.

  E'  abrogata  ogni  disposizione  contraria  o incompatibile con la
presente legge.
```

<span id="item_38.html"></span>

``` 
                              Art. 38.

  La  presente  legge  entra  in vigore il giorno successivo a quello
della sua pubblicazione nella Gazzetta Ufficiale della Repubblica.

  La  presente  legge,  munita del sigillo dello Stato, sara' inserta
nella  Raccolta  ufficiale delle leggi e dei decreti della Repubblica
italiana. E' fatto obbligo a chiunque spetti di osservarla e di farla
osservare come legge dello Stato.

  Data a Roma, addi' 4 gennaio 1963

                                SEGNI

                                                    FANFANI - BOSCO -
                                                           TREMELLONI

Visto, il Guardasigilli: BOSCO
```
