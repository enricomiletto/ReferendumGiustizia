<span id="item_1.xhtml"></span>

## DECRETO LEGISLATIVO 27 gennaio 2006, n.25

<div>

Istituzione del Consiglio direttivo della Corte di cassazione e nuova
disciplina dei consigli giudiziari, a norma dell'articolo 1, comma 1,
lettera c), della legge 25 luglio 2005, n. 150.

</div>

<span id="item_2.xhtml"></span>

``` 
```

<span id="item_3.xhtml"></span>

    TITOLO I
    Istituzione del consiglio direttivo della corte di cassazione
    Capo I
    Istituzione, composizione e durata in carica del
    consiglio direttivo della Corte di cassazione

<span id="item_1.html"></span>

``` 
                   IL PRESIDENTE DELLA REPUBBLICA

  Visti gli articoli 76 e 87 della Costituzione;
  Vista  la  legge  25 luglio 2005, n. 150, recante delega al Governo
per  la  riforma dell'ordinamento giudiziario di cui al regio decreto
30  gennaio  1941,  n.  12,  per il decentramento del Ministero della
giustizia,  per la modifica della disciplina concernente il Consiglio
di  presidenza  della  Corte  dei  conti e il Consiglio di presidenza
della  giustizia amministrativa, nonche' per l'emanazione di un testo
unico;
  Visti,  in  particolare,  gli articoli 1, comma 1, lettera c), e 2,
comma  3,  della  citata  legge  n. 150 del 2005, che conferiscono al
Governo  la delega ad adottare uno o piu' decreti legislativi diretti
a  disciplinare  la composizione, le competenze e la durata in carica
dei  consigli giudiziari, nonche' ad istituire il Consiglio direttivo
della Corte di cassazione;
  Vista  la  preliminare  deliberazione  del  Consiglio dei Ministri,
adottata nella riunione del 23 settembre 2005;
  Acquisiti  i  pareri  delle competenti Commissioni della Camera dei
deputati,  espressi  in  data 29 novembre 2005 ed in data 1° dicembre
2005,  e  del  Senato  della Repubblica, espressi in data 1° dicembre
2005  ed  in data 30 novembre 2005, a norma dell'articolo 1, comma 4,
della citata legge n. 150 del 2005;
  Ritenuto di conformarsi alle condizioni formulate dalla Commissione
bilancio,  tesoro  e programmazione della Camera dei deputati e dalla
Commissione  programmazione  economica,  bilancio  del  Senato  della
Repubblica,  con  riferimento  all'esigenza  di garantire il rispetto
dell'articolo  81,  quarto comma, della Costituzione, ed esaminate le
osservazioni  formulate  dalla Commissione giustizia della Camera dei
deputati e dalla Commissione giustizia del Senato della Repubblica;
  Vista  la  deliberazione del Consiglio dei Ministri, adottata nella
riunione del 22 dicembre 2005;
  Sulla  proposta  del  Ministro  della giustizia, di concerto con il
Ministro dell'economia e delle finanze;
                              E m a n a
                  il seguente decreto legislativo:
                               Art. 1.
(( (Istituzione e composizione del Consiglio direttivo della Corte di
                             Cassazione)

  1.  E'  istituito il Consiglio direttivo della Corte di cassazione,
composto  dal  primo  presidente,  dal procuratore generale presso la
stessa  Corte  e  dal  presidente del Consiglio nazionale forense, da
otto  magistrati,  di  cui  due  che  esercitano funzioni requirenti,
eletti  da tutti e tra tutti i magistrati in servizio presso la Corte
e  la  Procura  generale,  nonche'  da due professori universitari di
ruolo  di  materie  giuridiche,  nominati dal Consiglio universitario
nazionale,  e  da  un  avvocato  con  almeno  venti anni di effettivo
esercizio della professione, iscritto da almeno cinque anni nell'albo
speciale  di  cui all'articolo 33 del regio decreto-legge 27 novembre
1933,  n. 1578, convertito, con modificazioni, dalla legge 22 gennaio
1934,  n.  36,  e  successive  modificazioni,  nominato dal Consiglio
nazionale forense.))
```

<span id="item_2.html"></span>

``` 
                               Art. 2.
                          Membri supplenti

  1. ((COMMA ABROGATO DALLA L. 30 LUGLIO 2007, N. 111)).
  2.  In  caso  di mancanza o di impedimento, i membri di diritto del
Consiglio  direttivo della Corte di cassazione sono sostituiti da chi
ne esercita le funzioni.
```

<span id="item_3.html"></span>

``` 
                               Art. 3.
                               Organi

  1.  Il  Consiglio direttivo della Corte di cassazione e' presieduto
dal  primo  presidente  della  Corte. Nella prima seduta il Consiglio
elegge  al suo interno, con votazione effettuata a scrutinio segreto,
((.  .  .)),  tra  i  componenti togati, il segretario ((ed adotta le
disposizioni   concernenti   l'organizzazione   dell'attivita'  e  la
ripartizione degli affari.))
  2.  Alle  spese  connesse all'attivita' svolta dalla segreteria del
Consiglio direttivo della Corte di cassazione si provvede nell'ambito
delle  risorse umane, strumentali e finanziarie disponibili presso la
Corte  di  cassazione,  senza  nuovi  o  maggiori  oneri a carico del
bilancio dello Stato.
```

<span id="item_4.html"></span>

``` 
                               Art. 4.
((  (Presentazione delle liste e modalita' di elezione dei componenti
                              togati.)

  1.  Concorrono  all'elezione  le  liste  di candidati presentate da
almeno  venticinque elettori; ciascuna lista non puo' essere composta
da  un  numero  di candidati superiore al numero di eleggibili per il
Consiglio  direttivo della Corte di cassazione. Nessun candidato puo'
essere inserito in piu' di una lista.
  2.  Ciascun  elettore  non  puo'  presentare piu' di una lista e le
firme  sono  autenticate  dal  primo  presidente  e  dal  procuratore
generale o da un magistrato dagli stessi delegato.
  3.  Ogni  elettore  riceve  due  schede,  una  per  ciascuna  delle
categorie  di magistrati di cui all'articolo 1, ed esprime il voto di
lista ed una sola preferenza nell'ambito della lista votata. ))
```

<span id="item_5.html"></span>

``` 
                             Art. 4-bis.
                     ((Assegnazione dei seggi))

  ((1. L'ufficio elettorale:
  a)   provvede   alla   determinazione   del   quoziente   base  per
l'assegnazione  dei seggi dividendo la cifra dei voti validi espressi
nel  collegio relativamente a ciascuna categoria di magistrati di cui
all'articolo 1 per il numero dei seggi del collegio stesso;
  b)  determina  il  numero  dei  seggi  spettante  a  ciascuna lista
dividendo  la  cifra  elettorale  dei  voti da essa conseguiti per il
quoziente base. I seggi non assegnati in tale modo vengono attribuiti
in  ordine  decrescente alle liste cui corrispondono i maggiori resti
e,  in  caso  di  parita'  di  resti,  a  quelle che abbiano avuto la
maggiore  cifra  elettorale; a parita' di cifra elettorale si procede
per sorteggio;
  c)  proclama eletti i candidati con il maggior numero di preferenze
nell'ambito dei posti attribuiti ad ogni lista. In caso di parita' di
voti  il  seggio e' assegnato al candidato che ha maggiore anzianita'
di  servizio  nell'ordine  giudiziario. In caso di pari anzianita' di
servizio,  il  seggio  e'  assegnato  al  candidato  piu' anziano per
eta'.))
```

<span id="item_6.html"></span>

``` 
                               Art. 5.
 Durata in carica del Consiglio direttivo della Corte di cassazione
  1.  I componenti non di diritto del Consiglio direttivo della Corte
di cassazione durano in carica quattro anni.
  2.  I  componenti  magistrati elettivi ed i componenti nominati dal
Consiglio  universitario  nazionale e dal Consiglio nazionale forense
non sono immediatamente rieleggibili o rinominabili.
  3.  Il  componente  magistrato  elettivo  che per qualsiasi ragione
cessa  dalla  carica  nel  corso  del  quadriennio  e' sostituito dal
magistrato  che  lo segue per numero di voti nell'ambito della stessa
categoria.
  4.  Alla  scadenza  del  quadriennio,  cessano dalla carica anche i
componenti  che  hanno  sostituito  altri  nel  corso del quadriennio
medesimo.
  5.  Finche'  non  e'  insediato  il  nuovo  Consiglio,  continua  a
funzionare quello precedente.
```

<span id="item_7.html"></span>

``` 
                               Art. 6.
                              Compensi
  1.  Ai componenti non togati del Consiglio direttivo della Corte di
cassazione e' corrisposto un gettone di presenza per ciascuna seduta,
la cui entita' e' stabilita con decreto del Ministro della giustizia,
di  concerto  con  il  Ministro  dell'economia  e  delle  finanze, da
adottarsi  entro  sessanta giorni dalla data di acquisto di efficacia
delle disposizioni del presente decreto.
```

<span id="item_4.xhtml"></span>

    Capo II

<span id="item_8.html"></span>

``` 
                               Art. 7.
    Competenze del Consiglio direttivo della Corte di cassazione

  1.  Il  Consiglio  direttivo  della Corte di cassazione esercita le
seguenti competenze:
    a)  formula  il parere sulla tabella della Corte di cassazione di
cui  all'articolo  7-bis, comma 3, del regio decreto 30 gennaio 1941,
n.   12,   e   successive  modificazioni,  nonche'  sui  criteri  per
l'assegnazione degli affari e la sostituzione dei giudici impediti di
cui  all'articolo  7-ter,  commi  1  e 2, del medesimo regio decreto,
proposti  dal primo presidente della Corte di cassazione, verificando
il rispetto dei criteri generali ((. . .));
    ((b)  formula i pareri per la valutazione di professionalita' dei
magistrati ai sensi dell'articolo 11 del decreto legislativo 5 aprile
2006, n. 160, e successive modificazioni));
    c) ((LETTERA ABROGATA DALLA L. 30 LUGLIO 2007, N. 111));
    d) ((LETTERA ABROGATA DALLA L. 30 LUGLIO 2007, N. 111));
    e) ((LETTERA ABROGATA DALLA L. 30 LUGLIO 2007, N. 111));
    f) ((LETTERA ABROGATA DALLA L. 30 LUGLIO 2007, N. 111));
    g) formula pareri, ((. . .)) su richiesta del Consiglio superiore
della  magistratura, su materie attinenti ((alle)) competenze ad esso
attribuite;
    h)  puo'  formulare  proposte  al comitato direttivo della Scuola
superiore  della  magistratura  in  materia  di  programmazione della
attivita' didattica della Scuola.
```

<span id="item_9.html"></span>

``` 
                               Art. 8.
Composizione  del  Consiglio  direttivo  della Corte di cassazione in
                      relazione alle competenze

  1.((Il componente avvocato nominato dal Consiglio nazionale forense
Ei   componenti  professori  universitari))  ((.  .  .))  partecipano
esclusivamente    alle    discussioni    e   deliberazioni   relative
all'esercizio  delle  competenze  di  cui  all'articolo  7,  comma 1,
((lettera a).))
```

<span id="item_10.html"></span>

``` 
                             Art. 8-bis.
                             ((Quorum))

  ((1.  Le  sedute  del Consiglio direttivo della Corte di cassazione
sono  valide  con  la presenza di sette componenti, in essi computati
anche  il  primo presidente della Corte di cassazione, il procuratore
generale  presso  la  stessa  Corte  e  il  presidente  del Consiglio
nazionale forense.
  2.  Le  deliberazioni  sono  valide  se  adottate a maggioranza dei
presenti. In caso di parita' prevale il voto del presidente.))
```

<span id="item_5.xhtml"></span>

    TITOLO II
    Composizione, competenze e durata
    in carica dei consigli giudiziari
    Capo I
    Composizione e durata in carica dei consigli giudiziari

<span id="item_11.html"></span>

``` 
                               Art. 9.
                Composizione dei consigli giudiziari

  1.  Il consiglio giudiziario istituito presso ogni corte di appello
e'  composto  dal  presidente della corte di appello, dal procuratore
generale  presso la corte di appello ((. . .)), che ne sono membri di
diritto.
  ((2.  Nei  distretti  nei  quali  sono presenti uffici con organico
complessivo   fino   a   trecentocinquanta  magistrati  il  consiglio
giudiziario  e'  composto,  oltre che dai membri di diritto di cui al
comma  1,  da  nove altri membri, di cui: sei magistrati, quattro dei
quali  addetti  a funzioni giudicanti e due a funzioni requirenti, in
servizio presso gli uffici giudiziari del distretto, e tre componenti
non  togati, di cui un professore universitario in materie giuridiche
nominato  dal  Consiglio  universitario  nazionale su indicazione dei
presidi  delle  facolta'  di  giurisprudenza  delle universita' della
regione  o  delle  regioni  sulle  quali  hanno, in tutto o in parte,
competenza gli uffici del distretto, e due avvocati, con almeno dieci
anni   di   effettivo  esercizio  della  professione  con  iscrizione
all'interno  del medesimo distretto, nominati dal Consiglio nazionale
forense  su  indicazione  dei consigli dell'ordine degli avvocati del
distretto.
  3.  Nei  distretti  nei  quali  sono  presenti  uffici con organico
complessivo compreso tra trecentocinquantuno e seicento magistrati il
consiglio giudiziario e' composto, oltre che dai membri di diritto di
cui   al  comma  1,  da  quattordici  altri  membri,  di  cui:  dieci
magistrati,  sette  dei  quali  addetti a funzioni giudicanti e tre a
funzioni  requirenti,  in  servizio  presso gli uffici giudiziari del
distretto,  e  quattro  componenti  non  togati, di cui un professore
universitario   in   materie   giuridiche   nominato   dal  Consiglio
universitario  nazionale su indicazione dei presidi delle facolta' di
giurisprudenza  delle universita' della regione o delle regioni sulle
quali  hanno,  in  tutto  o  in  parte,  competenza  gli  uffici  del
distretto,  e  tre  avvocati  con  almeno  dieci  anni  di  effettivo
esercizio  della  professione con iscrizione all'interno del medesimo
distretto,  nominati  dal  Consiglio nazionale forense su indicazione
dei consigli dell'ordine degli avvocati del distretto.
  3-bis.  Nei  distretti  nei quali sono presenti uffici con organico
complessivo  superiore a seicento magistrati il consiglio giudiziario
e'  composto,  oltre  che dai membri di diritto di cui al comma 1, da
venti  altri  membri, di cui: quattordici magistrati, dieci dei quali
addetti  a  funzioni  giudicanti  e quattro a funzioni requirenti, in
servizio presso gli uffici giudiziari del distretto, e sei componenti
non  togati, di cui due professori universitari in materie giuridiche
nominati  dal  Consiglio  universitario  nazionale su indicazione dei
presidi  delle  facolta'  di  giurisprudenza  delle universita' della
regione  o  delle  regioni  sulle  quali  hanno, in tutto o in parte,
competenza  gli  uffici  del distretto, e quattro avvocati con almeno
dieci  anni  di  effettivo esercizio della professione con iscrizione
all'interno  del medesimo distretto, nominati dal Consiglio nazionale
forense  su  indicazione  dei consigli dell'ordine degli avvocati del
distretto.
  3-ter.  In  caso  di mancanza o impedimento i membri di diritto del
consiglio   giudiziario   sono  sostituiti  da  chi  ne  esercita  le
funzioni.))
```

<span id="item_12.html"></span>

``` 
                             Art. 9-bis.
                ((Quorum del consiglio giudiziario))

  ((1.  Le  sedute  del  consiglio  giudiziario  sono  valide  con la
presenza della meta' piu' uno dei componenti, in essi computati anche
i membri di diritto.
  2.  Le  deliberazioni  sono  valide  se  adottate a maggioranza dei
presenti. In caso di parita' prevale il voto del presidente.))
```

<span id="item_13.html"></span>

``` 
                              Art. 10. 
 
((Sezione  autonoma  per   i   magistrati   onorari   del   consiglio
                            giudiziario)) 
 
  ((1. Nel consiglio giudiziario e' istituita  una  sezione  autonoma
per i giudici onorari di  pace  e  i  vice  procuratori  onorari  per
l'esercizio delle competenze assegnate dalla legge in relazione: 
    a)  alla  procedura  di  concorso  per  titoli   per   l'accesso,
all'ammissione al tirocinio e all'organizzazione e  al  coordinamento
del medesimo; 
    b) alla proposta per la nomina di coloro che hanno  terminato  il
tirocinio e alla formazione di una graduatoria degli idonei; 
    c) al giudizio di idoneita' per la conferma nell'incarico; 
    d) alle valutazioni sulle proposte di sospensione dalle funzioni,
decadenza,  dispensa,  revoca  dell'incarico  e  di  applicazione  di
sanzioni disciplinari. 
  2. La sezione autonoma e' altresi' competente per l'espressione dei
pareri  sui  provvedimenti  organizzativi   e   sulle   proposte   di
organizzazione dagli  uffici  del  giudice  di  pace.  Essa  esercita
inoltre  le  competenze  assegnate  dalla  legge  in  relazione  alle
determinazioni  organizzative  dell'attivita'  dei  vice  procuratori
onorari in procura della Repubblica e dei giudici onorari di pace  in
tribunale, fatta eccezione per le materie di cui  all'articolo  7-bis
dell'ordinamento giudiziario, di cui  al  regio  decreto  30  gennaio
1941, n. 12. 
  3. La sezione autonoma e' composta, oltre  che  dai  componenti  di
diritto del consiglio giudiziario, da: 
    a) tre magistrati e un avvocato, eletti dal consiglio giudiziario
tra i suoi componenti, e due  giudici  onorari  di  pace  e  un  vice
procuratore onorario eletti sia dai giudici onorari di pace  che  dai
viceprocuratori onorari in servizio nel  distretto,  nell'ipotesi  di
cui all'articolo 9, comma 2; 
    b)  cinque  magistrati  e  un  avvocato,  eletti  dal   consiglio
giudiziario tra i suoi componenti, e tre giudici onorari  di  pace  e
due vice procuratori onorari eletti sia dai giudici onorari  di  pace
che  dai  vice  procuratori  onorari  in  servizio   nel   distretto,
nell'ipotesi di cui all'articolo 9, comma 3; 
    c)  otto  magistrati  e  due  avvocati,  eletti   dal   consiglio
giudiziario tra i suoi componenti, e quattro giudici onorari di  pace
e tre viceprocuratori onorari eletti sia dai giudici onorari di  pace
che  dai  viceprocuratori  onorari   in   servizio   nel   distretto,
nell'ipotesi di cui all'articolo 9, comma 3-bis. 
  4. Le sedute della sezione autonoma sono  valide  con  la  presenza
della meta' piu' uno dei componenti e le deliberazioni sono assunte a
maggioranza dei presenti. In caso di  parita'  prevale  il  voto  del
presidente. 
  5. In caso di mancanza o di impedimento, i membri  di  diritto  del
consiglio giudiziario sono sostituiti da chi ne esercita le funzioni. 
  6. Nelle ipotesi di cui al comma 1, lettere c) e d), il  componente
della sezione autonoma nominato dal Consiglio nazionale  forense  non
puo' partecipare alle discussioni e alle deliberazioni della  sezione
medesima, che riguardano  un  magistrato  onorario  che  esercita  le
funzioni in un ufficio del circondario del tribunale  presso  cui  ha
sede l'ordine al quale l'avvocato e' iscritto.)) 
                                                                ((2)) 
 
------------- 
AGGIORNAMENTO (2) 
  Il D.Lgs. 31 maggio 2016, n. 92 ha disposto (con l'art. 5, comma 7)
che "Sino alla costituzione della sezione autonoma per  i  magistrati
onorari di cui all'articolo 10 del  decreto  legislativo  27  gennaio
2006, n. 25, come modificato  dal  presente  decreto,  le  competenze
assegnate dalla legge sono esercitate dalla  sezione  autonoma  nella
composizione prevista dalle disposizioni vigenti sino  alla  data  di
entrata in vigore del presente decreto". 
```

<span id="item_14.html"></span>

``` 
                              Art. 11.
                               Organi

  1.  Il  consiglio  giudiziario  e'  presieduto dal presidente della
corte  di  appello.  Nella  prima  seduta  il consiglio elegge al suo
interno,  con votazione effettuata a scrutinio segreto, ((. . .)) tra
i componenti togati, il segretario.
```

<span id="item_15.html"></span>

``` 
                              Art. 12.

((  (Presentazione  delle liste ed elezione dei componenti togati dei
                        consigli giudiziari)

  1.  Concorrono  all'elezione  le  liste  di candidati presentate da
almeno  venticinque elettori; ciascuna lista non puo' essere composta
da  un  numero  di candidati superiore al numero di eleggibili per il
consiglio  giudiziario. Nessun candidato puo' essere inserito in piu'
di una lista.
  2. Ciascun elettore non puo' presentare piu' di una lista; le firme
sono autenticate dal capo dell'ufficio giudiziario o da un magistrato
dallo stesso delegato.
  3.  Ogni  elettore  riceve  due  schede,  una  per  ciascuna  delle
categorie  di magistrati di cui all'articolo 9, ed esprime il voto di
lista ed una sola preferenza nell'ambito della lista votata.))
```

<span id="item_16.html"></span>

``` 
                            Art. 12-bis.

                     ((Assegnazione dei seggi))

  ((1. L'ufficio elettorale:
    a)   provvede   alla   determinazione   del  quoziente  base  per
l'assegnazione  dei seggi dividendo la cifra dei voti validi espressi
nel  collegio relativamente a ciascuna categoria di magistrati di cui
all'articolo 9 per il numero dei seggi del collegio stesso;
    b)  determina  il  numero  dei  seggi  spettante a ciascuna lista
dividendo  la  cifra  elettorale  dei  voti da essa conseguiti per il
quoziente  base. I seggi non assegnati in tal modo sono attribuiti in
ordine  decrescente  alle liste cui corrispondono i maggiori resti e,
in  caso  di parita' di resti, a quelle che abbiano avuto la maggiore
cifra  elettorale;  a  parita'  di  cifra  elettorale  si procede per
sorteggio;
    c)   proclama  eletti  i  candidati  con  il  maggior  numero  di
preferenze  nell'  ambito dei posti attribuiti ad ogni lista. In caso
di  parita'  di  voti  il  seggio  e'  assegnato  al candidato che ha
maggiore  anzianita'  di servizio nell'ordine giudiziario. In caso di
pari anzianita' di servizio, il seggio e' assegnato al candidato piu'
anziano per eta'.))
```

<span id="item_17.html"></span>

``` 
                            Art. 12-ter. 
 
(( (Presentazione delle liste per la elezione dei magistrati  onorari
   componenti della sezione autonoma del consiglio giudiziario).)) 
 
  ((1. Concorrono  all'elezione  dei  magistrati  onorari  componenti
della sezione di cui all'articolo 10, che si tiene contemporaneamente
a quella per i componenti togati e negli stessi locali  e  seggi,  le
liste di candidati presentate da almeno quindici  elettori.  Ciascuna
lista non puo' essere composta da un numero di candidati superiore al
numero di eleggibili per il consiglio giudiziario.  Nessun  candidato
puo' essere inserito in piu' di una lista.)) ((2)) 
  ((2. Ciascun elettore non puo' presentare piu'  di  una  lista.  Le
firme di presentazione per le liste dei giudici onorari di pace  sono
autenticate dal presidente del tribunale del circondario ovvero da un
magistrato da questi delegato. Le firme di presentazione per le liste
dei vice procuratori onorari sono autenticate dal  procuratore  della
Repubblica  del  circondario  ovvero  da  un  magistrato  da   questi
delegato. 
  3.  Ogni  elettore  riceve  due  schede,  una  per  ciascuna  delle
categorie di magistrati onorari di cui all'articolo 10, ed esprime il
voto  di  lista  ed  una  sola  preferenza  nell'ambito  della  lista
votata.)) 
 
------------- 
AGGIORNAMENTO (2) 
  Il D.Lgs. 31 maggio 2016, n. 92 ha disposto (con l'art. 5, comma 1)
che "In via straordinaria e in deroga a quanto previsto dall'articolo
12-ter, comma 1, del decreto legislativo 27 gennaio 2006, n.  25,  le
elezioni dei magistrati onorari componenti della sezione autonoma per
i magistrati onorari  del  Consiglio  giudiziario  si  tengono  nella
penultima  domenica  e  nel  lunedi'  seguente  del  mese  di  luglio
immediatamente successivo alla data di entrata in vigore del presente
decreto". 
```

<span id="item_18.html"></span>

``` 
                           Art. 12-quater. 
 
         ((Assegnazione dei seggi per i magistrati onorari)) 
 
  1. L'ufficio elettorale: 
    a)  provvede  alla  determinazione   del   quoziente   base   per
l'assegnazione dei seggi dividendo la cifra dei voti validi  espressi
nel collegio per il numero dei seggi del collegio stesso; 
    b) determina il numero  dei  seggi  spettante  a  ciascuna  lista
dividendo la cifra elettorale dei voti  da  essa  conseguiti  per  il
quoziente base. I seggi non assegnati in tal modo vengono  attribuiti
in ordine decrescente alle liste cui corrispondono i  maggiori  resti
e, in caso di parita'  di  resti,  a  quelle  che  abbiano  avuto  la
maggiore cifra elettorale; a parita' di cifra elettorale  si  procede
per sorteggio; 
    c)  proclama  eletti  i  candidati  con  il  maggior  numero   di
preferenze nell' ambito dei posti attribuiti ad ogni lista.  In  caso
di parita' di voti  il  seggio  e'  assegnato  al  candidato  che  ha
maggiore anzianita' di servizio nell'ordine giudiziario. In  caso  di
pari anzianita' di servizio, il seggio e' assegnato al candidato piu'
anziano per eta'. 
```

<span id="item_19.html"></span>

``` 
                              Art. 13. 
              Durata in carica dei consigli giudiziari 
  1. I componenti non di diritto dei consigli  giudiziari  durano  in
carica quattro anni. 
  2. I componenti magistrati  elettivi,  i  componenti  nominati  dal
Consiglio universitario nazionale, dal Consiglio nazionale forense  e
dal consiglio regionale ((ed i componenti rappresentanti dei  giudici
onorari di pace e dei vice procuratori onorari))  del  distretto  non
sono immediatamente rieleggibili o rinominabili. ((2)) 
  3. Il componente magistrato  elettivo  che  per  qualsiasi  ragione
cessa dalla carica  nel  corso  del  quadriennio  e'  sostituito  dal
magistrato che lo segue per numero di voti nell'ambito  della  stessa
categoria. 
  4. Alla scadenza del  quadriennio  cessano  dalla  carica  anche  i
componenti che hanno  sostituito  altri  nel  corso  del  quadriennio
medesimo. 
  5.  Finche'  non  e'  insediato  il  nuovo  consiglio  giudiziario,
continua a funzionare quello precedente. 
 
------------- 
AGGIORNAMENTO (2) 
  Il D.Lgs. 31 maggio 2016, n. 92 ha disposto (con l'art. 5, comma 2)
che "In deroga a quanto  disposto  dall'articolo  13,  comma  2,  del
decreto legislativo 27 gennaio 2006, n. 25, i  giudici  di  pace  che
compongono la sezione autonoma alla data di  entrata  in  vigore  del
presente decreto sono eleggibili alle elezioni straordinarie  di  cui
al presente articolo". 
```

<span id="item_20.html"></span>

``` 
                              Art. 14. 
                              Compensi 
  1. Ai componenti non togati dei consigli giudiziari e'  corrisposto
un gettone di  presenza  per  ciascuna  seduta,  la  cui  entita'  e'
stabilita con decreto del Ministro della giustizia, di  concerto  con
il  Ministro  dell'economia  e  delle  finanze,  da  adottarsi  entro
sessanta  giorni  dalla  data  di   acquisto   di   efficacia   delle
disposizioni del presente decreto. 
```

<span id="item_6.xhtml"></span>

    Capo II

<span id="item_21.html"></span>

``` 
                              Art. 15.
                 Competenze dei consigli giudiziari

  1. I consigli giudiziari esercitano le seguenti competenze:
    a)  formulano  il  parere sulle tabelle degli uffici giudicanti e
sulle  tabelle  infradistrettuali di cui all'articolo 7-bis del regio
decreto   30   gennaio   1941,   n.   12,  nonche'  sui  criteri  per
l'assegnazione degli affari e la sostituzione dei giudici impediti di
cui  all'articolo  7-ter,  commi  1  e 2, del medesimo regio decreto,
proposti  dai  capi  degli uffici giudiziari, verificando il rispetto
dei  criteri  generali direttamente indicati dal citato regio decreto
numero 12 del 1941 e dalla legge 25 luglio 2005, n. 150;
    ((b)  formulano  i  pareri per la valutazione di professionalita'
dei  magistrati  ai  sensi dell'articolo 11 del decreto legislativo 5
aprile 2006, n. 160, e successive modificazioni));
    c) ((LETTERA ABROGATA DALLA L. 30 LUGLIO 2007, N. 111));
    d) esercitano la vigilanza sull'andamento degli uffici giudiziari
del  distretto.  Il  consiglio  giudiziario, che nell'esercizio della
vigilanza  rileva  l'esistenza  di  disfunzioni  nell'andamento di un
ufficio, le segnala al Ministro della giustizia;
    e)   formulano   pareri   e  proposte  sull'organizzazione  e  il
funzionamento degli uffici del giudice di pace del distretto;
    f) ((LETTERA ABROGATA DALLA L. 30 LUGLIO 2007, N. 111));
    g)  formulano  pareri, anche su richiesta del Consiglio superiore
della  magistratura,  in  ordine alla adozione, da parte del medesimo
Consiglio,  dei  provvedimenti  inerenti  a  collocamenti  a  riposo,
dimissioni, decadenze dall'impiego, concessioni di titoli onorifici e
riammissioni  in  magistratura  dei  magistrati in servizio preso gli
uffici giudiziari del distretto o gia' in servizio presso tali uffici
al momento della cessazione dal servizio medesimo;
    h)  formulano  pareri,  ((.  .  .))  su  richiesta  del Consiglio
superiore   della   magistratura,   su   materie  attinenti  ((alle))
competenze ad essi attribuite;
    i)  puo'  formulare  proposte  al comitato direttivo della Scuola
superiore  della  magistratura  in  materia  di  programmazione della
attivita' didattica della Scuola.
  2.  Il  consiglio giudiziario costituito presso la corte di appello
esercita  le  proprie  competenze  anche  in relazione alle eventuali
sezioni distaccate della Corte.
```

<span id="item_22.html"></span>

``` 
                              Art. 16.
  Composizione dei consigli giudiziari in relazione alle competenze

  1.  I  componenti designati dal consiglio regionale ed i componenti
avvocati   e   professori   universitari   ((.   .   .))  partecipano
esclusivamente    alle    discussioni    e   deliberazioni   relative
all'esercizio  delle  competenze  di  cui  all'articolo  15, comma 1,
lettere a), d) ed e).
  2. ((COMMA ABROGATO DALLA L. 20 LUGLIO 2007, N. 111)).
```

<span id="item_7.xhtml"></span>

    TITOLO III
    Disposizioni finali

<span id="item_23.html"></span>

``` 
                              Art. 17.
                        Copertura finanziaria
  1.    Agli    oneri   derivanti   dall'articolo 6,   comma   1,   e
dall'articolo 14,  comma  1, valutati in euro 303.931 per l'anno 2005
ed  euro  607.862  a  decorrere dall'anno 2006, di cui euro 8.522 per
l'anno  2005  ed euro 17.044 a decorrere dall'anno 2006 per gli oneri
connessi  all'articolo 6, comma 1, ed euro 295.409 per l'anno 2005 ed
euro  590.818  a  decorrere  dall'anno  2006  per  gli oneri connessi
all'articolo  14,  comma  1,  si  provvede  con  le  risorse  di  cui
all'articolo 2, comma 38, della legge 25 luglio 2005, n. 150.
  2.   Il   Ministro   dell'economia  e  delle  finanze  provvede  al
monitoraggio    dell'attuazione   del   comma   1   anche   ai   fini
dell'applicazione dell'articolo 11-ter, comma 7, della legge 5 agosto
1978,  n.  468,  e successive modificazioni, e trasmette alle Camere,
corredati  da  apposite  relazioni, gli eventuali decreti adottati ai
sensi  dell'articolo  7, secondo comma, n. 2), della legge n. 468 del
1978.
```

<span id="item_24.html"></span>

``` 
                              Art. 18.
                             Abrogazioni
  1.  Oltre  a  quanto previsto dal decreto legislativo di attuazione
della  delega  di cui all'articolo 1, comma 3, della legge numero 150
del  2005,  sono  abrogati, dalla data di acquisto di efficacia delle
disposizioni contenute nel presente decreto:
    a) l'articolo 10 del regio decreto 23 giugno 1927, n. 1235;
    b) l'articolo  6 del regio decreto legislativo 31 maggio 1946, n.
511,  come sostituito dall'articolo 1 della legge 12 ottobre 1966, n.
825.
```

<span id="item_25.html"></span>

``` 
                            Art. 18-bis.
   (( (Regolamento per la disciplina del procedimento elettorale)

  1.  Con  regolamento  emanato  a  norma dell' articolo 17, comma 1,
lettera  a),  della  legge  23  agosto  1988, n. 400, su proposta del
Ministro della giustizia, di concerto con il Ministro dell'economia e
delle   finanze,   sono   dettate   disposizioni   in   ordine   alle
caratteristiche  delle  schede per le votazioni e alla disciplina del
procedimento elettorale.))
```

<span id="item_26.html"></span>

``` 
                              Art. 19.
                       Decorrenza di efficacia
  1.  Le disposizioni contenute nel presente decreto legislativo sono
efficaci  a far data dal novantesimo giorno successivo a quello della
pubblicazione nella Gazzetta Ufficiale della Repubblica italiana.
  Il presente decreto, munito del sigillo dello Stato, sara' inserito
nella  Raccolta  ufficiale  degli  atti  normativi  della  Repubblica
italiana. E' fatto obbligo a chiunque spetti di osservarlo e di farlo
osservare.

    Dato a Roma, addi' 27 gennaio 2006

                               CIAMPI

                              Berlusconi,  Presidente  del  Consiglio
                              dei Ministri
                              Castelli, Ministro della giustizia
                              Tremonti,   Ministro   dell'economia  e
                              delle finanze
Visto, il Guardasigilli: Castelli
```
